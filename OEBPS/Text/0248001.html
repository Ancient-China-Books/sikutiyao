<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部二十八 雜家類二 容齋隨筆 十六卷 續筆 十六卷 三筆 十六卷 四筆 十六卷 五筆 十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部二十八
<!--sf:-->雜家類二
</font><h2>
<!--ti:-->容齋隨筆 十六卷
<!--ti:-->續筆 十六卷
<!--ti:-->三筆 十六卷
<!--ti:-->四筆 十六卷
<!--ti:-->五筆 十卷
</h2>
<!--ed:-->內府藏本
<p>
<!--no:-->宋洪邁撰。邁字景盧。鄱陽人。皓之子。紹興十五年進士。歷官端明殿學士。事蹟具宋史本傳。其書先成隨筆十六卷。刻於婺州。淳熙閒傳入禁中。孝宗稱其有議論。邁因重編爲續筆三筆四筆五筆。續筆有隆興三年自序。三筆有慶元二年自序。四筆有慶元三年自序。亦各十六卷而五筆止十卷。蓋未成而邁遂沒矣。其中自經史諸子百家。以及醫卜星算之屬。凡意有所得。卽隨手札記。辯證考據。頗爲精確。如論易說卦寡髮之爲宣髮。論豳風七月在野八月在宇之文。爲農民出入之時。非指蟋蟀。皆於經義有裨。尤熟於宋代掌故。如以宋自翰林學士入相者。非止向敏中一人。駁沈括筆談之誤。又引國史梁顥博。證陳正敏遯齋閒覽所紀八十二歲及第之說爲不實。皆極審核。惟自序稱作一筆首尾十八年。二筆十三年。三筆五年。四筆不費一歲。蓋其晚年撰夷堅志。於此書不甚關意。草創促速未免少有牴牾。如謂劉昭註後漢書五十八卷。補志當在其中。而不知所註乃司馬彪續漢書志。章懷太子以後漢書無志。移補其闕。又駁宣和博古圖釋雲雷磬所引臧文仲以玉磬告糴之文。謂左傳並無其說。而不知出自國語中。頗爲失檢。又如史家本末。及小學字體。皆無所發明。而綴爲一條。徒取速成。不復別擇。然其大致自爲精博。南宋說部。終當以此爲首焉。前有嘉定壬申何異序。明李瀚馬元調。先後刊行之。考永樂大典所載應俊合輯琴堂諭俗編。中有引容齋隨筆。所論服制一條。而今本無之。豈尚有所脫佚歟。明人傳刻古書。無不竄亂脫漏者。此亦一證矣。<br/>
</p></body>
</html>
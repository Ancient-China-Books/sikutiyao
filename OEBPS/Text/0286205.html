<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部四十八 類書類存目二 劉氏鴻書 一百八卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部四十八
<!--sf:-->類書類存目二
</font><h2>
<!--ti:-->劉氏鴻書 一百八卷
</h2>
<!--ed:-->浙江巡撫採進本
<p>
<!--no:-->明劉仲達編。仲達字九逵。宣城人。是書分二十四類。又分子目二百六十有奇。事實詞章。相雜而載。每條皆註所出。較明人杜撰之書。稍有依據。然大抵轉引類書。不盡出於本文。則亦稗販之學也。卷端題湯賓尹删定。而李維楨序。乃稱校讎與有力者爲李成白謝少連。賓尹序中。亦無一字及删定事。蓋坊賈刊是書時。以仲達諸生。恐不見重。借名於賓尹耳。<br/>
</p></div></body>
</html>
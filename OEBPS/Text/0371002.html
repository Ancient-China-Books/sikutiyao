<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十六 別集類二十六 讀書齋偶存稾 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部二十六
<!--sf:-->別集類二十六
</font><h2>
<!--ti:-->讀書齋偶存稾 四卷
</h2>
<!--ed:-->江蘇巡撫採進本
<p>
<!--no:-->國朝葉方藹撰。方藹字子吉。號訒菴。崑山人。順治己亥進士。官翰林院學士。兼禮部侍郞。加禮部尚書銜。卒諡文敏。方藹釋褐後。卽以文章受知世祖章皇帝。其授學士述懷詩。所云敢道齊賢留異日。屢稱蘇軾是奇才。記是事也。後復蒙聖祖仁皇帝召入內廷。矢音賡唱。歌咏昇平。故其詩格亦進而益上。未遇時嘗著有觚齋集。得第後棄不復存。此本皆在朝及告歸時所作。不分體。不編年。疑爲方藹所自定。故篇什雖少。而一一皆其菁華。王原祁序。稱方藹詩宗蘇陸。文宗眉山。生平服膺王士禎之詩。汪琬之文。實兼有二家之長云云。今是稾不及雜文。而詩則諸體具備。雖未及士禎之秀骨天成。而和雅舂容。渢渢乎盛世之音。與士禎亦各擅其長焉。<br/>
</p></body>
</html>
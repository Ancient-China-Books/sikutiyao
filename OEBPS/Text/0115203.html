<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部八 雜史類存目一 平叛錄 一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部八
<!--sf:-->雜史類存目一
</font><h2>
<!--ti:-->平叛錄 一卷
</h2>
<!--ed:-->永樂大典本
<p>
<!--no:-->宋郭士寧撰。士寧始末未詳。其作此書時。則與毛方平同官西川茶馬司幹辦公事也。吳曦之叛。不受僞官者。有蜀帥楊輔。瀘帥李寅仲。史㳄泰范仲壬陳咸毛午。起義者有薛九齡。死節者有楊震仲。而陰謀誅曦者。惟毛方平李好義李好古楊君玉党公濟程夢錫李坤辰陳安楊巨源等。此錄所載。較史爲詳。蓋亦表章忠義之志云。<br/>
</p></div></body>
</html>
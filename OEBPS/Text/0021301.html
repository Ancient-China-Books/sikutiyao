<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部十 易類存目四 易圖疏義 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部十
<!--sf:-->易類存目四
</font><h2>
<!--ti:-->易圖疏義 四卷
</h2>
<!--ed:-->江蘇巡撫採進本
<p>
<!--no:-->國朝劉鳴珂撰。嗚珂字伯容。蒲城人。是書因周易啓蒙本圖書原卦畫二篇之說。而疏通其義。其稍有異同者。大傳河出圖洛出書聖人則之。謂聖人兼指羲文。非專雲伏羲。至則之之義。既取邵子加一倍法。則如朱子之說。可自六十四而加之。以至無窮矣。乃復謂六十四卦之畫。限以六位。爲三才之義。又不知乾一兌二之數。出於小橫圖。而以爲邵子逐爻漸生之說。與之天然脗合。皆未免彌生繳繞。其解易逆數也。謂自震一陽。歷離兌二陽。至乾三陽。左旋而順。自兌一陰。歷坎艮二陰。至坤三陰。左旋而逆。以乾一兌二之序推之。則陽進陰退皆爲逆數。則較邵朱之說。頗爲貫穿。然亦易外之旁義。至於本來知德之說。以羲易爲錯。文易爲綜。益強生區別矣。<br/>
</p></body>
</html>
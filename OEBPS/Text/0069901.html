<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部三十四 五經總義類存目 經髓 七卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部三十四
<!--sf:-->五經總義類存目
</font><h2>
<!--ti:-->經髓 七卷
</h2>
<!--ed:-->兩淮鹽政採進本
<p>
<!--no:-->明陳世濬撰。世濬字學元。閩縣人。其書成於崇禎己卯。前有自序。稱題於九龍學署。按淸流縣有九龍灘。或卽是縣之學官歟。五經各爲一卷。益以周禮一卷。皆摘錄經文之可入制藝者。略爲詮釋。末爲孫子一卷。蓋併以備對策之用。而與聖籍同名曰經髓。不倫尤甚也。<br/>
</p></div></body>
</html>
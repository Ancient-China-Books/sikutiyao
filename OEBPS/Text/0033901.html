<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部十七 詩類存目一 毛詩說序 六卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部十七
<!--sf:-->詩類存目一
</font><h2>
<!--ti:-->毛詩說序 六卷
</h2>
<!--ed:-->浙江朱彝尊家曝書亭藏本
<p>
<!--no:-->明呂柟撰。柟有周易說翼。已著錄。是書以小序爲主。而設爲門人問答以明之。每章標舉大意。主於疏通毛義而止。其諸說之異同。皆不置辯。其名物訓詁。亦皆弗詳。猶說詩家之簡嚴者。但疏解未免太略。此本傳寫譌脫。不可解處尤多。<br/>
</p></div></body>
</html>
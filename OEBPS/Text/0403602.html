<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->集部三十五
<!--sf:-->別集類存目九
</font><h2>
<!--ti:-->萊山堂集 八卷
<!--ti:-->遺稾 五卷
</h2><p>
<!--no:-->國朝章金牧撰。金牧字雲李。歸安人。由監生官柏鄉縣知縣。其時文縱橫博麗。雖不中規矩。而勃勃有奇氣。在當時其名甚噪。日久論定。究不免有僞體之譏。至今談制藝者。舉爲厲禁。計其詩格。亦當在盧仝李賀之閒。而是集所載。了不異人。其殆才有偏長歟。
</p><br/></div></body></html>
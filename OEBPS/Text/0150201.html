<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部二十五 地理類二 直隸河渠志 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部二十五
<!--sf:-->地理類二
</font><h2>
<!--ti:-->直隸河渠志 一卷
</h2>
<!--ed:-->直隸總督採進本
<p>
<!--no:-->國朝陳儀撰。儀字子翽。號一吾。文安人。康熙乙未進士。官至翰林院侍講學士。充霸州等處營田觀察使。是編卽其經理營田時作。所列凡海河。衞河。白河。淀河。東淀。永定河。淸河。會同河。中定河。西淀。趙北口。子牙河。千里長堤。滹沱河。滏陽河。寧晉泊。大陸澤。鳳河。牤牛河。窩頭河。鮑邱河。薊河。還鄉河。塌河淀。七里海。二十五水。皆洪流巨浸也。雖敍述簡質。但載當時形勢。而不詳古蹟。又數十年來。屢經皇上軫念民依。經營疏濬。久慶安瀾。較儀作書之日。水道之通塞分合。又已小殊。然儀本土人。又身預水利諸事。於一切水性地形。知之較悉。故敷陳利病之議多。而考證沿革之文少。錄而存之。亦足以參考梗概也。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江范懋柱家天一閣藏本

<div id="text"><font size="-1">
<!--fi:-->史部四十四
<!--sf:-->史評類
</font><h2>
<!--ti:-->學史 十三卷
</h2><p>
<!--no:-->明邵寶撰。寶有左觽。已著錄。寳嘗爲江西提學副使。是書其提學時所作。爲卷十有二以象月。又餘其一以象閏。每卷或三十條。或二十九條。以象月之有大小。盡取程子今日格一物。明日格一物之義。名之曰日格子。巡撫吳廷擧。嘗上於朝書中取自周迄元史事分條論列。詞簡意該。筆力頗遒健。其閒如記後漢書譙元用弟服去官。戴封用伯父喪去官事以爲辟世與人。不如後漢人情淳樸。其以期功喪解官持喪者。見於史册。不一而足。寶疑爲託故而逃。未免失之不考。又論荀彧以爲志似管仲。心似召忽。非揚雄之比。亦爲失當。然寶平生湛深經術。持論平正。究非胡寅輩之刻深。尹起莘輩之膚淺。所可擬也。
</p><br/></div></body></html>
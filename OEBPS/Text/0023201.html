<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部十一 書類一 洪範統一 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部十一
<!--sf:-->書類一
</font><h2>
<!--ti:-->洪範統一 一卷
</h2>
<!--ed:-->永樂大典本
<p>
<!--no:-->宋趙善湘撰。善湘字淸臣。濮安懿王五世孫。仕至資政殿大學士。封文水郡公。贈少師。事蹟具宋史本傳。據其子汝楳周易輯聞序。善湘於易學用力至深。而所著書五種。皆不傳。此書藏弆之家。亦罕著錄。故朱彝尊經義考。注曰未見。今從永樂大典繕錄。復爲完編。書成於開禧時。宋史謂之洪範統論。文淵閣書目又作統紀。今據善湘謂漢儒解傳。祇以五事庶徴爲五行之驗。而五行八政謂疇散而不知所統。徴引事應。話多傅會。因采歐陽修唐志。蘇洵洪範圖論遺意。定皇極爲九疇之統。毎疇之中如五行則水火木金皆統於土。五事則貌言視聽皆統於思。得其統而九疇可一以貫之矣云云。則永樂大典題曰洪範統一。爲名實相應矣。考朱子與陸九淵論皇極之義。往復辨難。各持一說。此書以大中釋皇極。本諸注疏。與陸氏合。復謂九疇皆運於君心。發爲至治。又合於朱子建極之旨。蓋能通懷彼我。兼取兩家之說者。生當分朋講學之時。而超然不預於門戸是難能也。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->安徽巡撫採進本

<div id="text"><font size="-1">
<!--fi:-->子部四十
<!--sf:-->雜家類存目七
</font><h2>
<!--ti:-->便民圖纂 十六卷
</h2><p>
<!--no:-->不著撰人名氏。第一卷爲農務圖十五。第二卷爲女紅圖十六每圖皆係以竹枝詞一首。第三卷以下分十一類。曰耕穫。曰桑蠶。曰樹藝。曰雜占。曰月占。曰祈禳。曰涓吉。曰起居。曰調攝。曰牧養。曰製造。嘉靖壬子。刻於貴州。前有左布政使李涵序。稱鄺廷瑞始刻於吳中。呂經又刻於滇省。其中利民用者甚多。然意求全備。往往宂瑣。如末卷載辟鬼魅法。用桃枝灑雄黃水。蓋據本草桃枝殺鬼。雄黃殺精魅之說。已爲迂闊。又有祛狐狸法。云妖狸能變形。惟千百年枯木能照之。可尋得年久枯木擊之。其形自見。則據張華然華表照斑狸事。衍爲此法。殆近兒戲矣。其書本農家者流。然旁及祈稫擇日及諸格言。不名一家。故附之雜家類焉。
</p><br/></div></body></html>
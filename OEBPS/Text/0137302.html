<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->史部十八
<!--sf:-->傳記類存目四
</font><h2>
<!--ti:-->兩浙名賢錄 五十四卷
<!--ti:-->外錄 八卷
</h2><p>
<!--no:-->明徐象梅撰。象梅字仲和。錢塘人。其書取兩浙先賢。自唐虞迄明隆慶。別爲二十二門。又外錄元元空空二門。以載釋道二家。名目旣多。體遂冗雜。如輔弼經濟。無故區分。文苑儒碩。過加軒輊。又諸傳皆標題官爵。獨道學一門。稱先生而不書其官。於體例亦未畫一。至所列之人。本正史者十僅二三。本地志者乃十至六七。以鄉閭粉飾之語。依據成書。殆亦未盡核實矣。
</p><br/></div></body></html>
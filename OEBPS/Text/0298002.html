<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部五十三 小說家類存目一 西吳里語 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部五十三
<!--sf:-->小說家類存目一
</font><h2>
<!--ti:-->西吳里語 四卷
</h2>
<!--ed:-->浙江巡撫採進本
<p>
<!--no:-->明宋雷撰。雷自號市隱居士。湖州人。是編成於嘉靖中。皆記吳興軼事。前有自序。謂予夙好博覽史傳乘載稗官小說之書。不列歲代。不序倫理。信手雜錄。閒有犯孔氏不語之戒。踵史臣譌謬遺亡之失。冀就正於觀者云云。故其書隨筆摭錄。皆不著所出。亦多涉荒誕。不盡可信。後有其子鑒跋。蓋雷旣沒後。鑒所裒集而付諸梓者也。<br/>
</p></div></body>
</html>
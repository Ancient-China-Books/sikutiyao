<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部五十七 道家類存目 諸眞元奧集成 九卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部五十七
<!--sf:-->道家類存目
</font><h2>
<!--ti:-->諸眞元奧集成 九卷
</h2>
<!--ed:-->浙江巡撫採進本
<p>
<!--no:-->明朱載瑋編。第一卷爲宋張伯端金丹四百字。解者爲黃自如。第二卷爲石泰還源篇。泰字得之。號杏林。第三卷爲薛式還丹復命篇。式字道源。又號紫賢。嘗受訣於石泰。第四卷爲陳楠翠虛篇。楠號泥丸。第五卷爲金液還丹印證圖。序稱龍睂子。不著名氏。據林淨後序。龍睂子之師爲翁葆光。卽註悟眞篇者。第六卷爲白玉蟾指元篇。白玉蟾卽葛長庚。嘗受訣於陳楠。楠受之於薛式。第七卷爲蕭廷之金丹大成集。廷之號紫虛。第八卷爲趙友欽仙佛同源。友欽卽趙緣督。嘗作革象新書者。第九卷爲許遜石函記上下篇。遜卽道家所謂旌陽眞人也。宋元之閒。以仙佛著稱者。若石泰薛式陳楠葛長庚之流。其源皆出於張伯端肅廷之趙友欽。所言亦皆悟眞篇之旨。其仙同源一篇。繁稱博引。謂仙佛皆有入室求丹之事。再似爲陳致虛金丹大要。其發明仙佛同源之義尤詳。但以爲卽釋氏教外別傳。不立文字之旨。則未知其果合否也。<br/>
</p></body>
</html>
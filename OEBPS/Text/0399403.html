<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十四 別集類存目八 白茅堂集 四十六卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部三十四
<!--sf:-->別集類存目八
</font><h2>
<!--ti:-->白茅堂集 四十六卷
</h2>
<!--ed:-->湖北巡撫採進本
<p>
<!--no:-->國朝顧景星撰。景星有黃公說字。已著錄。景星著述甚當。初有童子集三卷。願學集八卷。書目十卷。皆崇禎壬午以前作。明末燬於寇。顧氏列傳十五卷。阮嗣宗詠懷詩註二卷。李長吉詩註四卷。讀史集論九卷。贉池錄一百十八卷。南渡集來耕集共七十三卷。皆崇禎癸未以後作。康熙丙午燬於火。僅南渡來耕二集。存十之三四。乙酉丙戌之閒。又有登樓集避地泖澱集。亦皆散佚。是集爲其子暢所輯。而其子昌編次音釋之。凡賦騷一卷。樂府一卷。詩二十二卷。文二十卷。景星記誦淹博。才氣尤縱橫不羈。詩文雄贍。亦一時之霸才。而細大不捐。榛楛勿翦。其後人收拾遺稾。又不甚別裁。傅毅之不能自休。陸機之才多爲患。殆俱有焉。<br/>
</p></body>
</html>
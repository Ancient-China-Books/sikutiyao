<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部八 易類存目二 易學 五卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部八
<!--sf:-->易類存目二
</font><h2>
<!--ti:-->易學 五卷
</h2>
<!--ed:-->浙江巡撫採進本
<p>
<!--no:-->明吳極撰。極字元無。漢陽人。萬歷丙辰進士。嘗官知縣。而其所官之地則不可考。是編首有天啓丙寅自序。謂初好讀易。卽尋究萬廷言易原一書。恍然有得。迨三仕南中。官邸多暇。日以樂玩爲業。研證既久。繙搜亦侈。其不甚異意者。於程子易傳外。獨楊簡之己易。蘇軾之易解。焦竑之易筌。鄒德溥之易會。以故編中多采四家之書云。<br/>
</p></div></body>
</html>
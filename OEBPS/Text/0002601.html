<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部三 易類三 周易古占法 一卷 古周易章句外編 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部三
<!--sf:-->易類三
</font><h2>
<!--ti:-->周易古占法 一卷
<!--ti:-->古周易章句外編 一卷
</h2>
<!--ed:-->兩淮鹽政採進本
<p>
<!--no:-->朱程迥撰。迥寧可久。初家寧陵之沙隨。後徙餘姚。受經於嘉興聞人茂德。嚴陵喩樗。隆興元年舉進士。嘗爲德興丞。事蹟具宋史儒林傳。此書世無刊本。凡藏書家所傳寫者。均作二卷。前卷題曰周易古占法上。凡十一篇。後卷雜論易說及記古今占驗。題曰周易古占法下。又題曰古周易章句外編。中有一條云。迥作周易古占法。其序引云云。顯非占法之下卷矣。考宋史藝文志。載迥古易占法。周易外編二書。均止一卷。然則止前卷十一編者。爲周易古占法。其後卷自爲周易章句外編。後人誤合爲一書。因妄標卷上卷下字耳。然陳振孫書錄解題。以迥周易章句十卷。外編一卷。占法一卷。古易考一卷。竝列。而總注其下曰。程迥可久撰。其論占法雜記占事尤詳。則通爲一編。自宋已然。傳寫淆亂。固亦有由矣。其說本邵子加一倍法。據繫辭說卦發明其義。用逆數以尚占知來。大旨備見於自序。後朱子作啓蒙。多用其例。吳澄謂迥於朱子爲丈人行。朱子以師禮事之云。<br/>
</p></div></body>
</html>
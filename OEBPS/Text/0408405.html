<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->兩淮馬裕家藏本

<div id="text"><font size="-1">
<!--fi:-->集部三十七
<!--sf:-->別集類存目十一
</font><h2>
<!--ti:-->閭邱詩集 六十卷
</h2><p>
<!--no:-->國朝顧嗣立撰。嗣立有溫飛卿詩註。已著錄。江南通志文苑傳。稱嗣立博學有才名。尤工詩。所居秀野草堂。嘗集四方知名士。觴詠無虛日。風流文雅。照映一時。曾撰元詩選四集。採摭略備。蓋其性之所近。故詩亦往往似之。
</p><br/></div></body></html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部二十五 譜錄類 茶經 三卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部二十五
<!--sf:-->譜錄類
</font><h2>
<!--ti:-->茶經 三卷
</h2>
<!--ed:-->浙江鮑士恭家藏本
<p>
<!--no:-->唐陸羽撰。羽字鴻漸。一名疾。字季疵。號桑苧翁。復州竟陵人。上元初。隱於苕溪。徵拜太子文學。又徙太常寺太祝。竝不就職。貞元初卒。事蹟具唐書隱逸傳。稱羽嗜茶。著經三篇。藝文志載之小說家。作三卷。與今本同。陳師道後山集有茶經序曰。陸羽茶經家書一卷。畢氏王氏書三卷。張氏書四卷。內外書十有一卷。其文繁簡不同。王畢氏書繁雜。意其舊本。張書簡明。與家書合。而多脫誤。家書近古。可考正。曰七之事以下。其文乃合三書以成之。錄爲二篇。藏於家。此本三卷。其王氏畢氏之書歟。抑後山集傳寫多譌。誤三篇爲二篇也。其書分十類。曰一之源。二之具。三之造。四之器。五之煑。六之飲。七之事。八之出。九之略。十之圖。其曰具者。皆採製之用。其曰器者。皆煎飲之用。故二者異部。其曰圖者。乃謂統上九類。寫以絹素張之。非別有圖。其類十。其文實九也。言茶者莫精於羽。其文亦朴雅有古意。七之事所引多古書。如司馬相如凡將篇一條三十八字。爲他書所無。亦㲤資考辨之一端矣。<br/>
</p></body>
</html>
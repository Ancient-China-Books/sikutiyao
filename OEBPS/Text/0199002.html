<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部六 儒家類存目二 聖學啓關臆說 三卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部六
<!--sf:-->儒家類存目二
</font><h2>
<!--ti:-->聖學啓關臆說 三卷
</h2>
<!--ed:-->浙江巡撫採進本
<p>
<!--no:-->明龍遇奇撰。遇奇字才卿。號紫海。吉安人。萬歷辛丑進士。官至監察御史。是編乃其巡按陝西時。與諸生講學之語。分爲八關。一曰迷悟。二曰濃淡。三曰剝復。四曰窮達。五曰死生。六曰聖凡。七曰內外安勉。八曰門戶異同。又於八關之中。別爲子目。雜引諸儒語錄以證之。雖衆說兼陳。而大旨則姚江一派也。<br/>
</p></div></body>
</html>
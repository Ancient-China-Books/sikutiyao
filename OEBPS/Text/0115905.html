<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部八 雜史類存目一 明高皇后傳 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部八
<!--sf:-->雜史類存目一
</font><h2>
<!--ti:-->明高皇后傳 一卷
</h2>
<!--ed:-->浙江范懋柱家天一閣藏本
<p>
<!--no:-->不著撰人名氏。前有永樂四年。明成祖與徐皇后二序。俱謂永樂九年類輯古今列女傳。以高皇后聖訓。與古后妃爲一卷。而諸侯大夫士庶人妻各爲卷。徐后請以高皇后傳別刻之。徧賜內外。然則此卽古今列女傳之文而別出之者。其文則永樂初詞臣所撰也。又前有世宗致楚王書。幷章聖太后誥諭楚藩一道。章聖太后卽興獻后也。嘉靖七年。上尊號曰慈仁。九年頒太后製女訓於天下。此在十年之春。蓋與所頒女訓。同賜藩服。其時高帝高后之諡號。尚未改定。故仍前號也。其楚王卽端王榮㳦。以嘉靖十三年卒。爲昭王楨之四世孫。故世宗以叔祖稱之云。<br/>
<!--no:--></p><blockquote>案此編亦傳記之類。然皇后爲天下母儀。敵體人主。不可參錯諸傳記中。今變例置之於雜史。亦所謂禮以義起者也。<br/>
</blockquote>
</body>
</html>
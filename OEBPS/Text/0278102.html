<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部四十五 類書類一 古今同姓名錄 二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部四十五
<!--sf:-->類書類一
</font><h2>
<!--ti:-->古今同姓名錄 二卷
</h2>
<!--ed:-->永樂大典本
<p>
<!--no:-->梁孝元皇帝撰。是書見於梁書本紀及隋書經籍志者。皆作一卷。唐陸善經續而廣之。故讀書志錄解題。皆作三卷。其本不傳。此本爲永樂大典所載。又元人葉森所增補者也。雖輾轉附益。已非其舊。然幸其體例分明。不相淆雜。凡善經及森所綴入者。皆一一標注。尚可考見元帝之原本。則類事之書。莫古於是編矣。史記淮陰侯列傳贊稱兩韓信。此辨同姓名之始。然劉知幾史通猶璣司馬遷全橪不別。班固曾無更張。至遷知有兩子我。故發宰予爲預田恒之亂。不知有兩公孫龍。故以堅白同異之論。傅合於孔門之弟子。其人相混。其事俱淆。更至於語皆失實。則辨析異同。殊別時代。亦未嘗非讀書之要務。非但綴瑣聞。供談資也。明萬歷中余寅別撰同姓名錄十二卷。周應賓又補一卷。國朝王廷燦又補八卷。所錄比此本加詳。然發凡起例。終以此本爲椎輪之始焉。<br/>
</p></div></body>
</html>
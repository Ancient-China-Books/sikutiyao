<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部十八 別集類十八 吾汶稾 十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部十八
<!--sf:-->別集類十八
</font><h2>
<!--ti:-->吾汶稾 十卷
</h2>
<!--ed:-->浙江鮑士恭家藏本
<p>
<!--no:-->宋王炎午撰。炎午初名應梅。字鼎翁。後改今名。安成人。宋末爲太學生。咸淳閒文天祥募兵勤王。炎午杖策謁之。畱入幕府。旋以母老辭歸。天祥被執北上。炎午爲文生祭之。勵以必死。尤世所稱。入元後終身不出。因所居汶源里。名其稾曰吾汶。以示不仕異代之義。其稾凡文九卷。附錄一卷。揭徯斯歐陽元。皆爲之序。然傳本頗稀。明宣德中。始行淤世。正德中。其裔孫偉乃刻之南京。後版散佚。萬歷中。其裔孫伯洪重刊。乃摘鈔爲二卷。僅錄文二十八首。詞二首。又自以雜文數篇綴於末。去取失當。殊不足觀。此本從舊刻錄出。猶完帙之僅存者也。炎午大節不虧。而文章不甚著名。其集晚出。或後人有所竄入。珠礫混雜。亦未可知。然要當以人重。不當僅求之詞藻閒。王士禎居易錄。至以爲里社餅肆中慶弔卷軸之語。又摭其干姚參政貫學士書。併其人而醜詆之。則未免責備太甚矣。<br/>
</p></body>
</html>
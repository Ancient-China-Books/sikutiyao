<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->安徽巡撫採進本

<div id="text"><font size="-1">
<!--fi:-->集部五十一
<!--sf:-->詞曲類一
</font><h2>
<!--ti:-->丹陽詞 一卷
</h2><p>
<!--no:-->宋葛勝仲撰。勝仲有丹陽集。已著錄。其詩則書錄解題別載一卷。此爲毛晉所刻。蓋其單行之本也。勝仲與葉夢得酬唱頗多。而品格亦復相埒。惟葉詞中有鷓鴣天次魯卿韻觀太湖一闋。此卷內未見原唱。而此卷有定風波燕駱駝橋次少蘊韻二闋。葉詞內亦未見。非當時有所刊削。卽傳寫佚脫。至浣溪沙三首。在葉詞以爲次魯卿韻。在此卷又以爲和少蘊韻。則兩者必有一譌。不可得而復考矣。其江城子後闋押翁字韻。益可證葉詞復押宮字之誤。鷓鵠天生辰一詞。獨用仄韻。諸家皆無是體。據調當改木蘭花。至於字句譌闕。凡永樂大典所載者。如鷓鴣天後闋。懽華本作懽娯。第二首後闋。紅囊本作紅裳。西江月第二首後闋。禜塗本作榮塗。臨江仙第三首後闋。擂鼓本作釂鼓。浣溪沙第二首後闋。容貌本作容見。驀山溪第一首前闋。裋服本作袨服。摸名本作摸石。第二首後闋。横石亦本作摸石。第三首前闋。使登榮本作便登榮。隨柳岸本作隋岸柳。西江月第三首後闋。鱸魚本作鱸蓴。瑞鷓鴣後闋。還過本作還遇。江城子第二首後闋。歌鐘下本有捲簾風三字。蝶戀花後闋。今本作二方空者。本黃紙二字。龍濩本作龍護。臨江仙前闋。儒似本作臞仙。第二首後闋。今本闕十二字。本作憑誰都卷入芳樽賦歸歡靖節二句。醉花陰前闋。凍𢬵萬林梅句。本作凍枿萬林梅。浪淘沙第二首後闋。關宴本作開燕。皆可證此本校讎之疎。又永樂大典本尚有小飲浣溪沙一首。九日南郷子一首。題靈山廣瑞禪院虞美人一首。爲是本所無。則譌脫又不止字句矣。
</p><br/></div></body></html>
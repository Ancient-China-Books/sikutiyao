<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四十四 總集類存目一 文選尤 十四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部四十四
<!--sf:-->總集類存目一
</font><h2>
<!--ti:-->文選尤 十四卷
</h2>
<!--ed:-->內府藏本
<p>
<!--no:-->明鄒思明編。思明字見吾。歸安人。始末未詳。前有韓敬序。其私印已稱庚戌會状兩元。則萬歷後人也。其書取文選舊本。臆爲刪削。以三色版印之。凡例謂總評分脈則用朱。細評探意則用緑。釋音義解文詞則用墨云。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->集部二十七
<!--sf:-->別集類存目一
</font><h2>
<!--ti:-->東坡禪喜集 十四卷
</h2><p>
<!--no:-->明凌濛初編。濛初有聖門傳詩嫡冢。已著錄。先是徐長孺嘗取蘇軾談禪之文。彙集成編。唐文獻序而刊之。濛初以其未備。更爲增訂。萬曆癸卯。濛初與馮夢禎游吳閶。攜是書舟中。各加評語於上方。至天啓辛酉。與山谷禪喜集。並付之梓。濛初喜取前人小品。以套版刻之。剞劂頗工。而無裨藝苑。此亦其一種也。
</p><br/></div></body></html>
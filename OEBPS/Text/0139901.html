<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部二十 傳記類存目六 使西日記 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部二十
<!--sf:-->傳記類存目六
</font><h2>
<!--ti:-->使西日記 一卷
</h2>
<!--ed:-->浙江范懋柱家天一閣藏本
<p>
<!--no:-->明都穆撰。穆有壬午功臣爵賞錄。已著錄。穆於正德八年。奉使册封慶藩壽陽王妃。自京師至寧夏。因記其道路所經。江南通志。稱其奉使秦中。訪其靈勝形勢故宮遺壤。作西使記。卽此書也。於碑碣古蹟。載之頗詳。然大抵多據見聞。罕所考證。時雜齊東之語。如趙州石橋。稱張果騎驢處。獲嘉故地。稱妲已梳妝臺。皆可笑噱。唯辨黃粱夢事爲誤傳呂洞賓。頗爲典核。所記石龍渦。金崇慶二年。靜難軍節度判官張瑋詩。亦爲志金石者所未及云。<br/>
</p></body>
</html>
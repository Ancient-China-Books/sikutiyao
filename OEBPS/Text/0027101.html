<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->經部十四
<!--sf:-->書類存目二
</font><h2>
<!--ti:-->書經疑問 十二卷
</h2><p>
<!--no:-->明姚舜牧撰。舜牧有易經疑問。已著錄。是編於經義罕所考定。惟推尋文句。以意說之。往往穿鑿杜撰。如解堯典湯湯洪水方割。云湯湯如湯滾沸一般樣。解舜典有能奮庸熙帝之載曰載字下得極妙。天下事重且大矣。帝王以一身擔當負荷。如車載者然。可謂遊談無根矣。
</p><br/></div></body></html>
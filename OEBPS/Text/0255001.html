<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三十一 雜家類五 佩韋齋輯聞 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部三十一
<!--sf:-->雜家類五
</font><h2>
<!--ti:-->佩韋齋輯聞 四卷
</h2>
<!--ed:-->浙江鮑士恭家藏本
<p>
<!--no:-->宋俞德鄰撰。德鄰字宗大。號大迂山人。永嘉人。徙居京口。舉咸淳癸酉進士。宋亡不仕。遯迹以終。是書多考論經史。閒及於當代故實。及典籍文藝。大抵皆詳核可據。不同於裨販之談。惟第四卷專說四書。頗出新意。往往傷於穿鑿。如論九合諸侯。謂自莊十五年。再會于鄄。齊桓始霸。至葵丘而九。故曰九合。其北杏及鄄之始會。霸業未成。皆不與焉。是猶有一說之可通。至於謂子在齊聞韶。三月不知肉味。爲憂陳氏強而齊將亂。又謂匏瓜繫而不食。爲繫以濟涉。引衞風及莊子爲證。又謂子擊磬於衞。爲磬以立辨。欲其辨上下之分。則務生別解。不顧其安矣。蓋永嘉之學。自朱子時已自爲一派。故至共末流。猶齗齗不合也。然其說實不足以相勝。原本所有。姑以贅疣存之可也。<br/>
</p></body>
</html>
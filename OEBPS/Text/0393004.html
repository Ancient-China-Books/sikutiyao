<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十二 別集類存目六 華禮集部 八卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部三十二
<!--sf:-->別集類存目六
</font><h2>
<!--ti:-->華禮集部 八卷
</h2>
<!--ed:-->浙江巡撫採進本
<p>
<!--no:-->明華叔陽撰。叔陽字起龍。無錫人。隆慶戊辰進士。官禮部主事。年二十九卒。叔陽爲華察之子。王世貞之壻。故所作五言。頗有父風七言則詞調朗暢。兼涉太倉流派。其以詩部文部分卷。亦仿世貞四部稾式也。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->子部三十八
<!--sf:-->雜家類存目五
</font><h2>
<!--ti:-->天都載 六卷
</h2><p>
<!--no:-->明馬大壯撰。大壯字仲復。徽州人。羅汝芳之門人也。嘗築天都館讀書。因以名其所著。大抵喜採異聞。亦閒有考證。而往往務求博引。不核虛實。如魚化爲人一條。卽引搜神記。孔子厄陳蔡時魚妖與子路鬭事爲證。是豈可爲徵信乎。又往往採自說部。不據本書。如夜郞王事。自見後漢書西南夷傳。而云小說稱夜郞王云云。則亦雜錄之學耳。
</p><br/></div></body></html>
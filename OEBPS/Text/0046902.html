<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部二十三 禮類存目一附錄 五服集證 六卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部二十三
<!--sf:-->禮類存目一附錄
</font><h2>
<!--ti:-->五服集證 六卷
</h2>
<!--ed:-->浙江吳玉墀家藏本
<p>
<!--no:-->明徐駿撰。駿常熟人。是書成於正統戊午。考論五服之制。設爲問答以明之。大旨於古制遵朱子家禮。當代之制則遵明太祖孝慈錄。所採諸書。不過十餘種而已。明史藝文志作一卷。此本六卷。考序末有大明歲次壬申進德書堂新刊字。則此本猶屬舊刻。不由竄亂。明史誤以六字爲一字耳。<br/>
</p></div></body>
</html>
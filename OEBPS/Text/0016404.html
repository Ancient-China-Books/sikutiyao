<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部八 易類存目二 四易通義 六卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部八
<!--sf:-->易類存目二
</font><h2>
<!--ti:-->四易通義 六卷
</h2>
<!--ed:-->內府藏本
<p>
<!--no:-->明程觀生撰。觀生字仲孚。歙縣人。流寓嘉興崇貞中知天下將亂。卽棄去諸生。以相地之術自給。朱彝尊靜志居詩話。載其事蹟頗詳。然經義考惟載其易內三圖注三卷。注曰已佚。而不及此書。蓋遺書散失。此編幸而僅存。久乃復出。彝尊未及見也。其意以說易者多以我解易。而不能以易解易。故其義轉爲傳疏所淆。因作是編。首列橫圖方圖圓圖合參要旨。次卦象爻定辭微旨。而於毎卦毎爻下。各系錯綜互變所在以貫通之。其大旨主於明人事。自序謂時當大亂。非藉四聖之力不足以救。故毎發一義。以舉今之非。而折衷於易理之是。類多隱切明季時勢立言。至釋晉之上九。乃極稱封建爲良法。且言天地一日不改。此法終不可易。則立論未免迂僻矣。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->安徽巡撫採進本

<div id="text"><font size="-1">
<!--fi:-->史部二十二
<!--sf:-->載記類
</font><h2>
<!--ti:-->十六國春秋 一百卷
</h2><p>
<!--no:-->舊本題魏崔鴻撰。實則明嘉興屠喬孫項琳之僞本也。鴻作十六國春秋一百二卷。見魏書本傳。隋志唐志。皆著錄。宋初李昉等作太平御覽。猶引之。崇文總目始佚其名。晁陳諸家書目亦皆不載。是亡於北宋也。萬歷以後。此本忽出。莫知其所自來。證以藝文類聚諸書所引。一一相同。遂行於世。論者或疑鴻身仕北朝。而仍用晉宋年號。今考劉知幾史通探賾篇曰。鴻書之紀綱。皆以晉爲主。亦猶班書之載吳項。必繫漢年。陳志之述孫劉。皆宗魏世。喬孫等正巧附斯義。以售其欺。所摘者未中其疾。惟魏書載鴻子子元奏稱。刊著越燕秦夏梁蜀遺載。爲之贊序。而此本無贊序。史通表歷篇稱。晉氏播遷。南據揚越。魏宗勃起。北雄燕代。其閒諸僞。十有六家。不附正朔。自相君長。崔鴻著表。頗有甄明。而此本無表。是則檢閱偶疎。失於彌縫耳。然其文皆聯綴古書。非由杜撰。考十六國之事者。固宜以是編爲總匯焉。
</p><br/></div></body></html>
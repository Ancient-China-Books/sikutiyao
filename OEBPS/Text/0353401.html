<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十 別集類二十 金臺集 二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部二十
<!--sf:-->別集類二十
</font><h2>
<!--ti:-->金臺集 二卷
</h2>
<!--ed:-->江蘇巡撫採進本
<p>
<!--no:-->元納新（原本作迺賢。今改正。）撰納新有河朔訪古記。已著錄。是集爲危索所編。前有歐陽元李好文貢師泰三序。作於至正壬辰。又有黃溍題詞。作於至正庚寅。末有至正乙酉揭徯斯跋。至正辛卯程文跋。至正乙未楊彝跋。至正己丑泰哈布哈（原本作泰不華。今改正。）題字。至正戊子張起巖題詩。復有虞集詩一首。及危素一跋。均不著年月。素跋稱易之金臺前稾。余旣序之。及再至京師。又得後稾一卷。則此集二卷。乃合兩稾編之。故集中構揭徯斯諡爲揭文安。而集末乃有徯斯跋也。納新天才宏秀。去元好問爲近。雖晚年內登翰林。外參戎幕。而仕進非所汲汲。惟以遊覽唱酬爲事。故氣格軒翥。無世俗猥瑣之態。其名少亞薩都拉。核其所作。視薩都拉無不及也。<br/>
</p></body>
</html>
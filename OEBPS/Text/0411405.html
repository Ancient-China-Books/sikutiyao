<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十八 別集類存目十二 產鶴亭詩集 七卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十八
<!--sf:-->別集類存目十二
</font><h2>
<!--ti:-->產鶴亭詩集 七卷
</h2>
<!--ed:-->浙江巡撫採進本
<p>
<!--no:-->國朝曹庭棟撰。庭棟有易準。已著錄。是集凡分七稾。每稾各爲小序。其書齋中有產鶴亨。因以名集。故集中詠鶴詩最多。其第二稾。別題曰魏塘紀勝。第七稾。亦別題曰續魏塘紀勝。蓋嘉善舊隸嘉興路。爲魏塘鎭。亦名武塘。明宣德五年始析爲縣。庭棟先詠其名蹟爲一百首。又續成五十首也。<br/>
</p></div></body>
</html>
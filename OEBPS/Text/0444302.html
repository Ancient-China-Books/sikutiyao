<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部五十一 詞曲類一 放翁詞 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部五十一
<!--sf:-->詞曲類一
</font><h2>
<!--ti:-->放翁詞 一卷
</h2>
<!--ed:-->江蘇巡撫採進本
<p>
<!--no:-->宋陸游撰。游有入蜀記。已著錄。書錄解題載放翁詞一卷。毛晉所刊放翁全集。內附長短句二卷。此本亦晉所刊。又併爲一卷。乃集外別行之本。據卷末有晉跋云。余家刻放翁全集。已載長短句二卷。尚逸十二調。章次亦錯見。因載訂入名家云云。則較集本爲精密也。游生平精力。盡於爲詩。塡詞乃其餘力。故今所傳者。僅及詩集百分之一。劉克莊後村詩話。謂其時掉書袋。要是一病。楊愼詞品。則謂其纖麗處似淮海。雄快處似東坡。平心而論。游之本意。蓋欲驛騎於二家之閒。故奄有其勝。而皆不能造其極。要之詩人之言。終爲近雅。與詞人之冶蕩有殊。其短其長。故具在是也。葉紹翁四朝聞見錄。載韓𠈁冑喜游附己。至出所愛四夫人。號滿頭花者索詞。有飛上錦裀紅皺之句。今集內不載。蓋游老而墮節。失身𠈁冑。爲一時淸議所譏。游亦自知其誤。棄其稾而不存。南園閲古泉記。不編於渭南集中。亦此意也。而終不能禁當代之傳述。是亦可謂炯戒者矣。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十六 別集類存目十 德星堂文集 八卷 續集 一卷 河工集 一卷 詩集 五卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部三十六
<!--sf:-->別集類存目十
</font><h2>
<!--ti:-->德星堂文集 八卷
<!--ti:-->續集 一卷
<!--ti:-->河工集 一卷
<!--ti:-->詩集 五卷
</h2>
<!--ed:-->浙江巡撫採進本
<p>
<!--no:-->國朝許汝霖撰。汝霖字時菴。海寧人。康熙壬戌進士。官至禮部尚書。是編文集。目列十四卷。而十一卷以下。有錄無書。註曰以下嗣出。又目列卷九爲課士條約。卷十爲河工集。而書中九卷題曰續集。河工集則自爲一帙。不入卷數。且書有刊刻未完之處。蓋初刻未校之本。故體例不畫一也。詩集五卷。而分爲八編。曰祥獻集。曰應制集。曰冰銜集。曰使旋集。曰河干集。曰還朝集。曰歸田集。曰酬應集。汝霖才思富贍。集中諸體皆備。然如何工集內批高陽水災詳文云仰速行確查候撫部堂批示繳之類。僅十二字。亦列之集中。則授梓之時。舉其平生手跡。一字不遺。未免不能割愛耳。<br/>
</p></body>
</html>
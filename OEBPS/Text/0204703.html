<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部十 兵家類存目 孫子參同 五卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部十
<!--sf:-->兵家類存目
</font><h2>
<!--ti:-->孫子參同 五卷
</h2>
<!--ed:-->江蘇巡撫採進本
<p>
<!--no:-->此本不知何人所輯。前有凡例。又有萬歷庚申吳興松筠館主人序。亦不署姓名。其版用朱墨二色。與世所稱閔版者同。疑爲烏程閔氏刻也。所採註釋。列曹操李筌杜牧王晳張預賈林梅堯臣陳皡杜佑孟氏何氏解元張鏊李材黃治徵十五家。所採批評。列蘇洵王圻唐順之王世貞陳深李贄梅國楨焦竑郞文煥陸宏祚十家。而卷中不盡見。卷中所見。如茅坤王鏊之類。卷首又不列名。其凡例稱卓吾子。以吳子司馬法李靖問答六韜三略。集其品類。分列十三篇後。今悉總之。又稱今旁集諸書。廣採事實。以補前人所未備。又稱批點悉係鳳洲了凡原筆。而評則蘇王諸家並存。又稱卓吾參列同。具載叢書中。原有梅司馬評點。並不擅改。所言輾轉糾紛。無從得其端緒。蓋坊賈湊合之本。故漫無體例如是也。<br/>
</p></body>
</html>
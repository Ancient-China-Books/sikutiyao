<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十五 傳記類存目一 許魯齋考歲略 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部十五
<!--sf:-->傳記類存目一
</font><h2>
<!--ti:-->許魯齋考歲略 一卷
</h2>
<!--ed:-->永樂大典本
<p>
<!--no:-->元耶律有尚撰。有尚字伯強。號迂齋。東平人。以伴讀功授助教。歷昭文館大學士。諡文正。事蹟具元史本傳。世祖時。許衡除中書左丞。固辭不受。因上奏取舊門生十二人爲伴讀。有尚其一也。是編載衡言行。較史爲詳。然大端已具於史矣。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十三 別集類存目七 雅尚齋詩草二集 二卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十三
<!--sf:-->別集類存目七
</font><h2>
<!--ti:-->雅尚齋詩草二集 二卷
</h2>
<!--ed:-->浙江汪汝瑮家藏本
<p>
<!--no:-->明高濂撰。濂字深甫。號瑞南。仁和人。其詩先有初集。今末之見。此其二集也。前有萬歷辛巳自序。大旨主於得乎自然。以悅性情。故往往稱心而出。無復鍛煉之功。其時山人墨客。多此派也。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十四 別集類二十四 王文成全書 三十八卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部二十四
<!--sf:-->別集類二十四
</font><h2>
<!--ti:-->王文成全書 三十八卷
</h2>
<!--ed:-->浙江巡撫採進本
<p>
<!--no:-->明王守仁撰。守仁有陽明鄉約法。已著錄是書首編語錄三卷。爲傳習錄。附以朱子晚年定論。乃守仁在時。其門人徐愛所輯。而錢德洪删訂之者。次文錄五卷。皆雜文。別錄十卷。爲奏疏公移之類。外集七卷。爲詩及雜文。續編六卷。則文錄所遺搜輯續刊者。皆守仁歿後。德洪所編次。後附以年譜五卷。世德記二卷。亦德洪與王畿等所纂集也。其初本各自爲書。隆慶壬申。御史新建謝廷傑。巡按浙江始合梓以傳。仿朱子全書之例以名之。蓋當時以學術宗守仁。故其推尊之如此。守仁勳業氣節。卓然見諸施行。而爲文博大昌達。詩亦秀逸有致。不獨事功可稱。其文章自足傳世也。此書明末版佚。多於選輯別本以行者。然皆闕略。不及是編之詳備焉。<br/>
</p></div></body>
</html>
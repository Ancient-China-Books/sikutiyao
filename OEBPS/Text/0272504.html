<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部四十一 雜家類存目八 綱常懿笵 十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部四十一
<!--sf:-->雜家類存目八
</font><h2>
<!--ti:-->綱常懿笵 十卷
</h2>
<!--ed:-->江西巡撫採進本
<p>
<!--no:-->明周是修撰。是修初名德。以字行。泰和人。洪武中舉明經。由霍邱訓導改衡府紀善。燕王兵人死之。事蹟具明史本傳。乾隆四十一年。賜諡節愍。是編前有自序。稱因閒居感其母彭氏教以忠孝大端。困採輯前言往行。凡十六門。曰明王良相名將循忠烈純孝女德悌交契儒宗才傑世昌淸隱聯芳德報同居。通一千三百九十有六條。解縉作是修墓誌。楊士奇作是修傳。亦比皆稱其嘗撰是書。與此本合。史稱其嘗輯古今忠節事爲觀感錄。與此不同。或一書而二名歟。案是修授命成仁。爭光日月。此書以培植綱常。行不愧言。尤足以風動百世。自宜錄之。以傳久遠。然核其所述。大抵荒陋弇鄙類邨塾野老稍知字義者所爲。殊爲似是修之筆。殆原書久佚。而其後人贗補之。如張九齡千秋金鑑錄類也。故今惟錄其文集。而是書則附存目焉。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三十四 雜家類存目一 慮得集 四卷 附錄 二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部三十四
<!--sf:-->雜家類存目一
</font><h2>
<!--ti:-->慮得集 四卷
<!--ti:-->附錄 二卷
</h2>
<!--ed:-->浙江巡撫採進本
<p>
<!--no:-->元華悰韡撰。悰韡字公愷。自號貞固處士。無錫人。入明之後。不仕而終。是編乃其貽訓子孫之書。一曰家勸。二曰祭禮習目。三曰冠婚儀略。四曰治喪紀要。又輯其詩文雜著爲二卷。附錄於後。其曰慮得集者。取千慮一得之義也。後其八世孫繼祥。校刊卷首。增以趙友同所作貞固處士傳一首。陳鑑所作墓表一首。<br/>
</p></div></body>
</html>
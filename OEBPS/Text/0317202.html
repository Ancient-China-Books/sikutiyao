<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四 別集類四 詠史詩 二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部四
<!--sf:-->別集類四
</font><h2>
<!--ti:-->詠史詩 二卷
</h2>
<!--ed:-->編修汪如藻家藏本
<p>
<!--no:-->唐胡曾撰。曾邵陽人。文苑英華載其二啓。皆干謁方鎮之作。陳振孫書錄解題。稱其咸通末爲漢南從事。何光遠鑑戒錄判木夾一條。載高駢鎮蜀。曾爲記室。有草檄諭西山八國事。蓋終於幕府也。是編雜咏史事。各以地名爲題。自共工之不周山。迄於隋之汴水。凡一百五十首。文獻通考載三卷。此本不分卷數。蓋後人合而編之。其詩興寄頗淺。格調亦卑。何光遠稱其中陳後主吳夫差隋煬帝三首。然在唐人之中。未爲傑出。惟其追述興亡。意存勸戒。爲大旨不悖於風人耳。每首之下。鈔撮史書。各爲之註。前後無序跋。亦不載註者名氏。觀所引證。似出南宋人手。如鉅橋詩中遂作商郊一聚灰句。註曰武王發鹿臺之財。散鉅橋之粟。大賚於四海。而萬姓悅服。詩謂其作商郊聚灰非也。又渭濱詩。當時未入非熊夢句。註曰舊作非羆。俗本誤。後世莫知是正。亦閒有駁正。然弇陋特甚。如洞庭詩詠軒轅自指張樂一事。而註乃置莊子本文。引史記鼎湖之說。未免失之於眉睫。徒以舊本存之耳。<br/>
</p></body>
</html>
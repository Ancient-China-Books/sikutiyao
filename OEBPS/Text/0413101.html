<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十九 總集類一 二皇甫集 七卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部三十九
<!--sf:-->總集類一
</font><h2>
<!--ti:-->二皇甫集 七卷
</h2>
<!--ed:-->江蘇蔣曾瑩家藏本
<p>
<!--no:-->唐皇甫冉皇甫曾兄弟合集也。冉字茂政。丹陽人。天寶十五載進士。大歷中官至左補闕。曾字孝常。天寶十二載進士。官至監察御史。謫陽翟令以終。曾集一卷。與書錄解題合。冉集六卷。較書錄解題多五卷。然曾集前有大歷十年獨孤及序。稱三百有五十篇。而此本僅一百三十四篇。則已佚其一百十六篇。又酬楊侍御寺中見招送薛判官之越。送魏中丞還河北。賦得越山。皆三韻律詩。而編五言古詩中。奉寄皇甫補闕六言一首。乃張繼詩。冉有答詩竝序可證。而亦編爲冉詩。知舊本附答詩後。重刊者分體編次。乃雜入六言詩中。遂誤爲冉詩。則竝次第亦非其舊觀。其與曾集。皆以五言排律別立一體。非惟唐無此名。卽宋元亦尚無此名。其爲高棅以後不學者所竄亂審矣。前有王廷相序。後有楊愼跋。竝稱河中劉潤之輯二皇甫集。然則此集卽潤之所編也。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部三十九 政書類存目一 明貢擧考 九卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部三十九
<!--sf:-->政書類存目一
</font><h2>
<!--ti:-->明貢擧考 九卷
</h2>
<!--ed:-->浙江鮑士恭家藏本
<p>
<!--no:-->明張朝瑞編。朝瑞有忠節錄。已著錄。是書專考明代科擧之制。首爲場屋事例一卷。於沿革之故。言之頗詳。附以貢擧紀略。不入卷數。二卷以下。則起洪武三年庚戌。迄萬歷十七年己丑。其目錄止於萬歷癸未。蓋丙戌以後。又以次而增也。每科載會試考官試題及所刻程文之目。殿試之榜。首尾全錄。會試之榜。則惟錄前五人。鄉試之榜。則惟錄各省第一人。其有名臣碩儒。足傳於後者。皆附記於制策之末。名姓籍貫之異同。亦附註焉。其考據頗爲詳核。惟貢擧紀略載狀元年老年少之類。類乎說部。於體例爲未安。第一卷事例之中。雜引諸儒之論。至於引桂有三種。紅爲狀元。黃爲榜眼。白爲探花。以證鼎甲三人名所自起。尤爲蕪雜矣。<br/>
</p></body>
</html>
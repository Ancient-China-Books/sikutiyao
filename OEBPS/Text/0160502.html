<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江汪啓淑家藏本

<div id="text"><font size="-1">
<!--fi:-->史部三十一
<!--sf:-->地理類存目四
</font><h2>
<!--ti:-->兩浙海防類考續編 十卷
</h2><p>
<!--no:-->明范淶撰。淶字原易。休寧人。萬歷甲戌進士。官至福建右布政使。自嘉靖中。倭寇犯兩浙。沿海郡縣。被害最深。故守土者。以海防爲首務。胡宗憲作籌海圖編。後續之者。有海防考海防類考諸書。而沿革不常。每有闕略。萬歷二十九年。淶官海道副使。因取諸書。復加增廣。故名曰續編。前有史繼辰序。幷類考舊序二首。凡四圖。四十一目。於兵衞巡防餉額各事宜。頗爲詳備。惟多錄案牘之文。未免時傷宂漫耳。江南通志。列淶於儒林傳中。載所著有休寧理學先賢傳。范子嚨言。晞陽文集。獨不及此書。蓋自宋以來。儒者例以性命爲精言。以事功爲霸術。至於兵事。尤所惡言。殆作志者恐妨淶醇儒之名。故諱此書歟。然古之聖賢。學期實用。未嘗日日畫太極圖也。
</p><br/></div></body></html>
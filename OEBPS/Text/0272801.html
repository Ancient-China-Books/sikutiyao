<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->子部四十一
<!--sf:-->雜家類存目八
</font><h2>
<!--ti:-->欣賞編 無卷數
</h2><p>
<!--no:-->不著撰人名氏徐中行序。但稱沈潤卿。以千頃堂書目考之。乃沈津所編。潤卿其字也。所著鄧尉山志。已著錄。序中所云茅子康伯續者。亦不著其名。卷中有茅一相補閱字。蓋卽其人矣。序稱書十卷。然實止八册。不分卷數。序稱始於詩法。終於修眞。而書中詩品詞評。乃在第三册。尤顚舛無序。所載書出陶宗儀說郛者十之八九。皆移易其名。其說郛所無一二種。亦皆妄增姓氏。別立標目。非其本書。至於改竄屠隆碑帖考。尤多舛戾。說郛一百卷。名見孫作所撰陶宗儀傳。世所行本。已非其舊。此更剽竊而變亂之。風益下矣。
</p><br/></div></body></html>
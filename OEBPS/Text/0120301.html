<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十一 詔令奏議類 太祖高皇帝聖訓 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部十一
<!--sf:-->詔令奏議類
</font><h2>
<!--ti:-->太祖高皇帝聖訓 四卷
</h2>
<p>
<!--no:-->康熙二十五年聖祖仁皇帝恭編。凡九十有二則。分二十六門。乾隆四年。我皇上敬製序文。宣付剞劂。昭示萬方。昔者有明末葉。海水羣飛。景命有歸。眞人首出。亶聰明而應運。錫智勇以匡時。以遺甲一十三人。仗順興師。肇開鴻業。威弧震疊。妖孛熸芒。仰溯臨御之日。大抵秉旄執鉞者居多。然而外播天聲。內修王政。經綸剏造。文武兼資。凡一時指授開陳。皇極敷言。罔非彝訓。黃帝七十戰而銘著於巾机。成湯十一征而義彰於誓誥。以今方古。厥道同符。特以國初淳樸。僅傳於故老舊臣之口。故記載未詳。聖祖仁皇帝追維前烈。敬勒鴻編。昭千古之帝圖。垂萬年之家法。書所謂啓佑我後人。咸以正無缺者。締造規模。猶可仰窺而見焉。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十五 別集類存目九 偶然云集 十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部三十五
<!--sf:-->別集類存目九
</font><h2>
<!--ti:-->偶然云集 十卷
</h2>
<!--ed:-->江蘇巡撫採進本
<p>
<!--no:-->國朝湯之錡撰。之錡字世調。宜興人。是集冠以約言一卷。江南通志。稱其論學以周子主靜之說爲宗。倣高攀龍復七規春秋兩會卽指是約也。文錄二卷。解易春秋獨多。餘亦講學之文。詩錄三卷。仿擊壞集體。語錄二卷。大抵衍先儒緒論。行錄行狀共一卷。則其門人所輯也。其隱公論。謂隱公仇君懟父。未免鍛鍊深文。春王正月解。謂始乎子者十二月之序。始乎演者四時之序。惟商與秦。建丑建亥。時與月皆不可首。亦未免勇於非古。解大學以明明德爲格物。又云物者可見可聞者也。至善者不可見不可聞者也。然旣不可見聞矣。又烏從而止之乎。至於假寐見先師孔子拊其背而呼之。未卒之先。夢周公約其同行。又吳與弼日錄之續矣。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部十 兵家類存目 握機經 三卷 握機緯 十五卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部十
<!--sf:-->兵家類存目
</font><h2>
<!--ti:-->握機經 三卷
<!--ti:-->握機緯 十五卷
</h2>
<!--ed:-->浙江巡撫採進本
<p>
<!--no:-->明曹允儒撰。允儒字魯川。太倉人。是書首載風后古文一十九字。次載太公望增衍三百六十五字。次載宋阮逸所撰李衛公問對中六十七字。採輯諸家註釋。於衡衝風雲諸陣。皆繪爲圖。凡三卷。又以孫子十三篇。吳子六篇。爲握機緯。孫子輯諸家訓釋。凡十三卷。吳子惟用劉寅註。凡二卷。考千頃堂書目。有元人孫子握機緯十三卷。劉寅吳子握機緯二卷。書名卷數。與此書一一相合。其卽得此書之殘本。誤爲標目歟。據王世貞序。稱崑山明齋王氏。與念菴羅公。荊川唐公。因倭變力研窮之。而以其說盡授之魯川曹君。曹君向與戚大將軍商之。戚深以爲然。數數向予稱道之云云。則確非元人及劉寅作矣。然以孫吳二子。加以緯名。亦殊杜撰。二子之書。各明一義。與握機不相發明也。<br/>
</p></body>
</html>
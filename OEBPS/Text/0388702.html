<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十 別集類存目四 履菴集 十二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部三十
<!--sf:-->別集類存目四
</font><h2>
<!--ti:-->履菴集 十二卷
</h2>
<!--ed:-->浙江巡撫採進本
<p>
<!--no:-->明萬士和撰。士和字思節。宜興人。嘉靖辛丑進士。官至禮部尚書。諡文恭。事蹟具明史本傳。是集凡詩詞三卷。雜文九卷。其官江西貴州湖廣山東。以至爲宗伯時事蹟。頗散見於其中。然過任自然。罕鑄詞之功。蓋士和受業唐順之。能不染七子雕繪之習。而殫心吏事。又未能竟其業也。<br/>
</p></body>
</html>
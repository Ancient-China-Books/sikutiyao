<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部二十四 地理類一 澉水志 八卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部二十四
<!--sf:-->地理類一
</font><h2>
<!--ti:-->澉水志 八卷
</h2>
<!--ed:-->浙江巡撫採進本
<p>
<!--no:-->宋常棠撰。棠字召仲。號竹窗。海鹽人。仕履未詳。澉水在海鹽縣東三十六里。水經所謂谷水流出爲澉浦者是也。唐開元五年。張庭珪奏置鎭。宋紹定三年。監澉浦鎭稅修職郞羅叔韶。使棠爲誌。凡分十五門。曰地理。曰山。曰水。曰廨舍。曰坊巷。曰坊場。日軍寨。曰亭堂。曰橋梁。曰學校。曰寺廟。曰古蹟。曰物產。曰碑記。曰詩詠。而冠以輿圖。前有叔韶及棠二序。敍述簡核。綱目該備。而八卷之書。爲頁止四十有四。明韓邦靖撰朝邑縣志。言約事盡。世以爲特絕之作。今觀是編。乃知其源出於此。可謂體例精嚴。藻不妄抒者矣。<br/>
<!--no:--></p><blockquote>謹案澉水雖見水經注。然是書乃志地。非志水。不可入之山水中。以鎭亦郡縣之分區。故附綴於都會郡縣類焉。<br/>
</blockquote>
</body>
</html>
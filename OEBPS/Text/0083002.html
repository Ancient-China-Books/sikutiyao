<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->翰林院筆帖式都保家藏本

<div id="text"><font size="-1">
<!--fi:-->經部三十九
<!--sf:-->樂類存目
</font><h2>
<!--ti:-->黃鍾通韻 二卷
</h2><p>
<!--no:-->國朝都四德撰。都四德字乾文。號秋莊。滿洲鑲紅旗人。是書凡十篇。曰律度量衡第一。五音位次第二。六律第三。七均第四。五音六律相生第五。律呂名義第六。律本第七。循環爲宮第八。聲字第九。律數第十。末又附以琴圖。共爲上下二卷。多本蔡元定律呂新書。而附益以己意。如聲字一篇。於國書十二字頭。獨取第一第二第四第五第十二章之字。而其餘皆不之及。而五章中。又雜取第四章之（〓安〓恩）二字以配宮。第五章之（〓昂〓鞥）二字以配商。第一章之（〓阿〓額）二字以配角。第十章之（〓敖〓歐）二字以配徵。第二章之（〓愛平聲讀〓額依）二字以配羽。以上十字。分之配十干。又取首章之（〓依〓烏）兩字。共爲十二字。分配十二律。作爲橫直方圓之圖。且謂人之言語聲音。止此數字。殊不知我國書十二字頭。整齊肅括。無音不備。無韻不該。非可偏舉其五字頭。以爲分配也。據其所論。蓋以此五章。可用漢字對音。其餘七章。雙聲疊韻。爲漢文所無。故不用耳。然國書有二合三合切音之不同。推其原本。則自首句六字而外。其餘何一非雙聲疊韻。而謂止於七章而已乎。今以漢文字有無。爲國音之區別。漢文所有者。則取配五音十二律。而漢文所無者。概置弗論。是未究國書制作之本也。且字頭十二。雖曰平列。其實十一章。皆以第一章爲綱領。而第一章。又以第一句爲綱領。觀國語中。並無以他字加於（〓阿〓額〓依〓鄂〓烏）之上者。其偶遇此音。亦以他字代之。蓋此數字。總貫十二章。如臣之有君。子之有母。其體統實爲最尊。不宜與衆音並列。又所列（〓阿〓愛平聲讀〓安〓昂〓敖）等字。反居（〓額〓額依〓恩〓鞥〓歐）等字之下。亦多未安。伏稽欽定國書新語。卽以（〓阿）爲陽。以（〓額）爲陰。以此可見（〓阿）之類皆陽位也。（〓額）之數皆陰位也。陰不可以先陽。乃國書之義例。不可以隨章布列矣。至其以五章字頭。統詩韻三十部。雖亦近似。然限以前所拈之數字。亦不足以盡淸文之蘊。惟所論淸字切音之法。皆中窾要。爲有益於學者耳。
</p><br/></div></body></html>
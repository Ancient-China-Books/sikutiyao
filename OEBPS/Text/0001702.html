<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部二 易類二 周易新講義 十卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部二
<!--sf:-->易類二
</font><h2>
<!--ti:-->周易新講義 十卷
</h2>
<!--ed:-->浙江巡撫採進本
<p>
<!--no:-->宋耿南仲撰。南仲字希道。開封人。靖康閒以資政殿大學士簽書樞密院。與吳幵沮戰守之說。力主割地。南渡後遷謫以終。事蹟具宋史本傳。是書舊本或題進周易解義。疑爲侍欽宗於東宮時經進之本。前有南仲自序。曰易之道有要。在无咎而已。要在无咎者何。善補過之謂也，又曰拂乎人情。是爲小過。拂乎天道。是爲大過。南仲是說。蓋推衍尼山無大過之旨。然孔子作文言。傳稱知進退存亡而不失其正。作象傳稱雲雷屯。君子以經綸。行止斷以天理。所以教占者之守道。艱險濟以人事。所以教占者以盡道。其曰無大過者。蓋論是非。非論禍福也。如僅以无咎爲主。則聖賢何異於黃老。僅曰無拂天道。則唐六臣輩。亦將謂之知運數哉。南仲畏戰主和。依違遷就。卽此苟求无咎。與無拂天道之說。有以中之。是則經術之偏。禍延國事者也。然大致因象詮理。隨事示戒。亦往往切實有裨。究勝於高語元虚。推演奇偶。晦蝕作易之本者。節取所長可矣。<br/>
</p>
<p class="translation">
宋代耿南仲撰写。耿南仲字希道，是开封人。靖康年间以资政殿大学士身份签书枢密院。与吴幵阻挠战守主张，力主割地。南渡后被贬谪直至去世。事迹记载在《宋史》本传中。这部书旧版本有的题作《进周易解义》，疑是侍奉钦宗在东宫时进呈的版本。前面有耿南仲自序，说："易之道有要领，在于无咎而已。要在无咎的关键是什么？善于补救过失的意思。"又说："违背人情，这是小过；违背天道，这是大过。"耿南仲这种说法，大概是推衍孔子无大过的宗旨。然而孔子作《文言》，传说"知进退存亡而不失其正"；作《象传》说"云雷屯，君子以经纶"。行止以天理为准则，是为了教导占卜者守道；艰险以人事来济助，是为了教导占卜者尽道。孔子所说的"无大过"，是论述是非，不是论述祸福。如果仅以无咎为主，那么圣贤与黄老有什么区别？仅说不违背天道，那么唐朝六臣之流，也将被称为知晓运数了吧。耿南仲畏战主和，依违迁就，正是这种苟求无咎与不违背天道的说法所中的。这就是经术偏颇、祸延国事的表现。然而总体上因象阐理、随事示戒，也往往切实有益。终究胜过高谈玄虚、推演奇偶、晦蚀《易》本旨的做法。节取其所长即可。<br/>
</p></div></body>
</html>
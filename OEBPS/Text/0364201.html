<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十四 別集類二十四 古城集 六卷 補遺 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部二十四
<!--sf:-->別集類二十四
</font><h2>
<!--ti:-->古城集 六卷
<!--ti:-->補遺 一卷
</h2>
<!--ed:-->江蘇巡撫採進本
<p>
<!--no:-->明張吉撰。吉字克修。號翼齋。又曰默菴。又曰怡窩。晚乃自稱曰古城。餘干人。成化辛丑進士。官至貴州左布政使。是編第一卷爲三朝奏議。第二卷爲陸學訂疑。第三卷爲貞觀小斷。第四卷爲文略。第五第六卷爲詩。末有補遺。皆雜文。明至正德初年。姚江之說興。而學問一變。北地信陽之說興。而文章亦一變。吉當其時。猶兢兢守先民矩矱。高明不及王守仁。而篤實則勝之。才雄學富不及李夢陽何景明。而平正通達則勝之。且爲工部主事時。則盡言直諫。忤武宗謫官。爲廣西布政使時。又以不肎納賂劉瑾貶秩。而爲肇慶府同知時。力持公議。掊擊柳璟。願與都御史秦紘同逮。卒白其寃。尤人情所難。以剛正之氣。發爲文章。固不與雕章繪句。同日而論矣。<br/>
</p></body>
</html>
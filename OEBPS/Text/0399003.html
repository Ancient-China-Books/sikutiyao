<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十四 別集類存目八 讀史亭詩集 十六卷 文集 二十二卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十四
<!--sf:-->別集類存目八
</font><h2>
<!--ti:-->讀史亭詩集 十六卷
<!--ti:-->文集 二十二卷
</h2>
<!--ed:-->浙江巡撫採進本
<p>
<!--no:-->國朝彭而述撰。而述字禹峯。鄧州人。前明崇禎庚辰進士。授陽曲縣知縣。入國朝官至貴州巡撫。終於雲南布政使。而述久歷邊陲。所爲詩文。皆雄奇峭拔。不受前人羈勒。而不免才多之患。朱彝尊序。謂其人所應有盡有。人所應無不盡無。斯評當矣。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部三 易類三 易變體義 十二卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部三
<!--sf:-->易類三
</font><h2>
<!--ti:-->易變體義 十二卷
</h2>
<!--ed:-->永樂大典本
<p>
<!--no:-->宋都絜撰。絜字聖與。丹陽人。紹興中官吏部郎中。知德慶府。絜父郁。字子文。嘗爲惠州教官。平生畱心易學。絜因以所聞於父者爲是書。大旨謂卦爻辭義。先儒之論已詳。故專明變體。今考左傳。載周易諸占。所謂某卦之某卦者。凡十事。似乎因其動爻。隨機斷義。不必盡易之本旨。然王子伯廖。論鄭公子曼滿。稱其在周易豐之離。游吉論楚子。稱周易有之。在復之頤曰迷復凶。荀首論邲之戰。稱周易有之。在師之臨。曰師出以律。否臧凶。蔡墨論龍見於絳。稱周易有之。在乾之姤。曰潛龍勿用。其同人曰見龍在田。其大有曰飛龍在天。其夬曰亢龍有悔。其坤曰見羣龍无首吉。坤之剥曰龍戰於野云云。皆未嘗卜筮。而咸稱變體。知古來周易。原有此一義矣。但古書散佚。其說不傳。而絜以義理揣摩。求其崖略。其中巧相符合者。如坤之初六。履霜堅冰至。則曰此坤之復也。月令孟冬水始冰。仲冬冰益壯。始則薄而未堅。壯則堅而難泮。故爻曰履霜。以坤爲十月之卦。又曰堅冰至者。則變體爲復。乃十一月之卦也。家人上九有孚威如終吉。則曰此家人之既濟也。雜卦曰既濟。定也。彖曰正家而天下定。天下之本在國。國之本在家。家之本在身。反身而誠。孰敢不聽。父子夫婦兄弟。莫不安分循理。而天下化之。無事而定矣。故變體爲既濟。而曰有孚威如。反身之謂也。如此之類。皆不事傅會。而自然貫通。立義亦皆正大。亦有渉於牽強者。如家人六四富家大吉。則曰此乾之同人也。自道以觀。身家皆爲我累。而況富乎。其有家也。姑以同乎人而已。不以家爲累也。其家之富。亦以同乎人而已。不以富爲累也。蓋極高明而道中庸。所以爲中人法。凡如此類。則務爲穿鑿。以求合乎卦變之說。而義亦不醇。又多引老莊之辭。以釋文周之經。則又王弼韓康伯之流弊。一變而爲王宗傳楊簡者矣。然宋人遺籍。傳者日稀。是書雖瑜不掩瑕。亦瑕不掩瑜。分別觀之。以備言變體之一家。亦無不可也。宋志作十六卷。玉海引續書目曰。自乾之姤。至未濟之解。以意演之。爻爲一篇。凡三百八十四篇。馮椅易學附錄曰。都氏易。先以理而次以象義。毎卦終又有統論。今考永樂大典。所載爻義。皆分載於各爻之下。而無所謂卦終之統論。與玉海合。意應麟所見。卽輯永樂大典時所據之本。已非其全矣。今永樂大典。又闕豫隨大畜大壯睽蹇中孚等七卦。及晉卦之後四爻。謹裒合排比。編爲十二卷。又其書單明爻義。不及彖與大小象。故經文亦不全載。從絜之舊焉。<br/>
</p>
<p class="translation">
宋代都絜撰写。絜字圣与，丹阳人，绍兴年间担任吏部郎中，后任德庆府知府。絜的父亲都郁，字子文，曾任惠州教官，平生专心研究易学。絜因此将从父亲那里听到的学说写成这本书。此书大旨认为卦爻辞义，先儒的论述已经详备，所以专门阐明变体。现在考察《左传》，记载《周易》各种占卜，所谓"某卦之某卦"者，共有十件事。似乎是根据动爻，随机断定意义，不一定完全符合《周易》的本意。然而王子伯廖论述郑公子曼满，称其在《周易》"丰之离"；游吉论述楚子，称"《周易》有之，在复之颐曰'迷复凶'"；荀首论述邲之战，称"《周易》有之，在师之临，曰'师出以律，否臧凶'"；蔡墨论述龙见于绛，称"《周易》有之，在乾之姤，曰'潜龙勿用'，其同人曰'见龙在田'，其大有曰'飞龙在天'，其夬曰'亢龙有悔'，其坤曰'见群龙无首吉'，坤之剥曰'龙战于野'"等等。这些都不曾进行卜筮，但都称为变体，可知古来《周易》原本就有这一层意义。但是古书散失，其学说没有传下来，而絜用义理推测，寻求其大略。其中巧妙相符合的，比如坤的初六"履霜坚冰至"，就说这是坤之复。《月令》说孟冬水开始结冰，仲冬冰更加坚固。开始时薄而未坚，坚固时厚而难融。所以爻辞说"履霜"，以坤为十月之卦。又说"坚冰至"，则变体为复，是十一月之卦。家人上九"有孚威如终吉"，就说这是家人之既济。《杂卦》说"既济，定也"。《彖传》说"正家而天下定"。天下的根本在国，国的根本在家，家的根本在身。反省自身而诚实，谁敢不听从？父子夫妻兄弟，没有不安分守理的，天下受其感化，无事而安定。所以变体为既济，说"有孚威如"，就是反省自身的意思。像这一类，都不事牵强附会，而自然贯通，立义也都正大。也有涉及牵强的，比如家人六四"富家大吉"，就说这是乾之同人。从道的角度看，身家都是我的累赘，何况财富呢？其有家，姑且以同于人而已，不以家为累赘。其家的富有，也以同于人而已，不以富为累赘。这是极高明而道中庸，所以作为中人的法则。凡是像这一类，就致力于穿凿附会，以求符合卦变之说，而义理也不纯正。又多引用老庄的言辞来解释文王周公的经典，这又是王弼韩康伯的流弊，一变而成为王宗传杨简一流。然而宋人遗留的典籍，流传的日渐稀少。这本书虽然瑜不掩瑕，但也瑕不掩瑜。分别来看，以备一家之言变体，也无不可。《宋志》作十六卷。《玉海》引《续书目》说："自乾之姤，至未济之解，以意演绎，一爻为一篇，共三百八十四篇。"冯椅《易学附录》说："都氏易，先以理而次以象义，每卦终又有统论。"现在考察《永乐大典》，所载爻义，都分别载于各爻之下，而没有所谓卦终的统论，与《玉海》相合。想来应麟所见，即编辑《永乐大典》时所依据的版本，已经不是完整的了。现在《永乐大典》又缺少豫、随、大畜、大壮、睽、蹇、中孚等七卦，以及晋卦的后四爻。谨慎地收集排比，编为十二卷。又其书只阐明爻义，不涉及彖传与大小象传，所以经文也不全载，遵从絜的原貌。
</p></div></body>
</html>
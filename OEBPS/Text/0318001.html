<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四 別集類四 禪月集 二十五卷 補遺 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部四
<!--sf:-->別集類四
</font><h2>
<!--ti:-->禪月集 二十五卷
<!--ti:-->補遺 一卷
</h2>
<!--ed:-->內府藏本
<p>
<!--no:-->唐釋貫休撰。貫休字德隱。姓姜氏。蘭谿人。舊本題曰梁人。案貫休初以乾寧三年依荊帥成汭。後歷遊高季興錢鏐閒。晚乃入蜀依王建。至乾德癸未卒。年八十一。終身實未入梁。舊本誤也。陶岳五代史補。稱貫休西岳集四十卷。吳融序之。然集末載其門人曇域後序。編次歌詩文贊爲三十卷。則岳亦誤記矣。此本爲宋嘉熙四年蘭谿兜率寺僧可燦所刊。毛晉得而重刊之。僅詩二十五卷。豈佚其文贊五卷耶。補遺一卷。亦晉所輯。然所收佚句。如朱門當大道風雨立多時一聯。僅詩二十五。卷豈佚其文贊五卷耶。補遺一卷。亦晉所輯。然所收佚句。如朱門當大道風雨立多時一聯。乃贈乞食僧詩。今在第十七卷之首。但道作路雨作雪耳。晉不辨而重收之。殊爲失檢。文獻通考。別載寶月集一卷。亦云貫休作。今已不傳。然曇域不云有此集。疑馬端臨或誤。毛晉又云西岳集或作南岳集。考貫休生平。未登太華。疑南岳之名爲近之。西字或傳寫誤也。又書籍刊版。始於唐末。然皆傳布古書。未有自刻專集者。曇域後序。作於王衍乾德五年。稱檢尋稁草。及闇記憶者。約一千首。雕刻成部。則自刻專集。自是集始。是亦可資考證也。<br/>
</p></body>
</html>
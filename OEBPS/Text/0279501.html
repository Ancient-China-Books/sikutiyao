<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->內府藏本

<div id="text"><font size="-1">
<!--fi:-->子部四十五
<!--sf:-->類書類一
</font><h2>
<!--ti:-->海錄碎事 二十二卷
</h2><p>
<!--no:-->宋葉廷珪撰。廷珪字嗣忠。崇安人。政和五年進士。出知德興縣。紹興中爲太常寺丞。與秦檜忤。以左朝靖大夫。出知泉州軍州事。王之望漢濱集。有所作廷珪除官制。頗稱其學閒之富。蓋當時亦以博洽著也。是編乃其類事之書。閩書稱珪性喜讀書。每聞士大夫家有異書。無不借讀。讀卽無不終卷。常恨無貲不能盡寫。因作數十大册。擇其可用者手鈔之。名曰海錄。旣知泉州。公餘無事。因取類之。爲門七十五。爲卷二十有二。事多新奇。未經前人引用。卽指此本。然廷珪自序稱百七十五門。興閩書所言已不合。檢其書實爲部十六。爲門五百八十四與自序亦不合。又宋史藝文志。載此書作二十三卷。文獻通考。又作三十三卷。卷數亦有異同。或後人有所竄改。非其舊本歟。其書每條僅標三數字。其註亦不過三數語。蓋義存約取。故以碎事爲名。其中如分守令爲兩門。而太守事實。乃人畱守門。又如韓偓稱玉山樵人。賀知章稱四宋狂客。張志和稱元眞子類。皆其自號。而載入私諡門。趙至與嵇茂齊書所云雞嗚戒旦。飄爾晨征。日薄西山。馬首靡託者。乃自敍行役之詞。而入於軍旅門。於分隸多爲未協。蓋隨筆記錄。不免編次偶疎。然其簡而有要。終較他本爲善也。
</p><br/></div></body></html>
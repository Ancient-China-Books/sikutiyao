<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部八 易類存目二 射易淡詠 二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部八
<!--sf:-->易類存目二
</font><h2>
<!--ti:-->射易淡詠 二卷
</h2>
<!--ed:-->江蘇周厚堉家藏本
<p>
<!--no:-->不著撰人名氏。卷端惟題西農二字。前有陳愫索射易書一篇。稱其字曰孝若。考愫至國朝尚存。嘗與邱象隨等共注李賀昌谷集。又書中稱張九山青衣。得射易半部於虎邱僧舍。乃錄寄尹子求者。考明尹伸。字子求。宜賓人。萬歷戊戌進士。官至湖廣布政使。崇禎甲申。張獻忠部賊陷敍州。伸殉節死。此書既云寄伸。則是時伸尚無恙。當爲明末人作矣。其說易但解六十四卦。毎卦但標象彖及第幾爻字。不列經文。大抵皆借經發議。其言辨博自喜。而詞勝於理。又喜作似了非了語類禪宗之機鋒。殊乏先儒明白淳實之意。毎卦之末。各系以五言古詩一首。以發明一卦之大義。蓋卽所謂淡詠者。自古以來。亦無此說經之體例也。<br/>
</p></body>
</html>
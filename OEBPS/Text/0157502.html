<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->兩淮馬裕家藏本

<div id="text"><font size="-1">
<!--fi:-->史部三十
<!--sf:-->地理類存目三
</font><h2>
<!--ti:-->紹興府志 五十卷
</h2><p>
<!--no:-->明張元忭孫鑛同撰。元忭字子藎。山陰人。隆慶辛未進士。官至左諭德。事蹟具明史儒林傳。鑛有月峯評經。已著錄。是志分十八門。每門以圖列於書後。較他志易於循覽。體例頗善。末爲序志一卷。凡紹興地志諸書。自越絕書吳越春秋以下。一一考核其源流得失。亦爲創格。
</p><br/></div></body></html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部二 儒家類二 黃氏日鈔 九十五卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部二
<!--sf:-->儒家類二
</font><h2>
<!--ti:-->黃氏日鈔 九十五卷
</h2>
<!--ed:-->安徽巡撫採進本
<p>
<!--no:-->宋黃震撰。震有古今紀要。已著錄。是書本九十七卷。凡讀經者三十卷。讀三傳及孔氏書者各一卷。讀諸儒書者十三卷。讀史者五卷。讀雜史讀諸子者各四卷。讀文集者十卷。計六十八卷。皆論古人。其六十九卷以下。凡奏劄申明公移講義策問書記序跋啓祝文祭文行狀墓誌著錄者。計二十九卷。皆所自作之文。其中八十一卷。八十九卷。原本併闕。其存者實九十五卷也。震與楊簡同鄉里。簡爲陸氏學。震則自爲朱氏學。不相附和。是編以所讀諸書。隨筆劄記。而斷以己意。有僅摘切要數語者。有不摘一語。而但存標目者。併有不存標目。而採錄一兩字者。大旨於學問排佛老。由陸九淵張九成以上溯楊時謝良佐。皆議其雜禪。雖朱子校正陰符經參同契。亦不能無疑。於治術排功利。詆王安石甚力。雖未子謂周禮可致太平。亦不敢遽信。其他解說經義。或引諸家以翼朱子。或舍朱子而取諸家。亦不堅持門戶之見。蓋震之學朱。一如朱之學程反復發明。務求其是。非中無所得。而徒假借聲價者也。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十九 別集類存目三 霞城集 二十四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部二十九
<!--sf:-->別集類存目三
</font><h2>
<!--ti:-->霞城集 二十四卷
</h2>
<!--ed:-->浙江汪汝瑮家藏本
<p>
<!--no:-->明程誥撰。誥字自邑。歙縣人。生平好遊。所至山川都邑。輒紀以詩。卷帙雖多。亦瑕瑜互見。朱彝尊靜志居詩話云。誥詩氣格專學空同。第才情稍鈍。色澤未鮮。五言庶稱具體耳。其論當矣。<br/>
</p></div></body>
</html>
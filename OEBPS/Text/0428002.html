<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江汪啓淑家藏本

<div id="text"><font size="-1">
<!--fi:-->集部四十五
<!--sf:-->總集類存目二
</font><h2>
<!--ti:-->詞海遺珠 四卷
</h2><p>
<!--no:-->明勞堪編。堪字道亭。江西德化人。嘉靖丙辰進士。官至副都御史。此書雜採金石文字。以及詩詞雜文。不分體製。亦不叙時代。又多刪節原文。餖飣割裂。其中紕繆。不可殫數。如王羲之月儀帖。乃索靖之語。劉禹錫春江一曲柳千條詩。以爲本集不載。乃元稹之詩。刪八句爲四句。又載裴度題嶽廟石闕詩。乃司空圖作。載在本集。又古黃姑歌二句。乃梁武帝東飛伯勞歌。又靑史子一篇。不知爲賈誼新書所載。晉無名氏三言詩。不知爲傅玄作。漢鑑銘錬形神冶一篇。不知爲太平廣記所載唐人作。他如左傳衞靈公石槨銘。聲伯夢渉洹水歌。禮記伊耆氏蜡詞。皆載於經。蕭子顯齊書郡國志贊。亦見正史。皆曰遺珠。尤疎舛矣。
</p><br/></div></body></html>
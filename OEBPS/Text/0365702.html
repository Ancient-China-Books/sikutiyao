<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->兵部侍郞紀昀家藏本

<div id="text"><font size="-1">
<!--fi:-->集部二十四
<!--sf:-->別集類二十四
</font><h2>
<!--ti:-->儼山集 一百卷
<!--ti:-->續集 十卷
</h2><p>
<!--no:-->明陸深撰。深有南巡日錄。已著錄。是集有費寀徐階二序。文徵明後序。續集前有唐錦序。後有陸師道跋。皆其子楫所編。錦序及師道跋。竝稱尚有外集四十卷。通此二集爲一百五十卷。此本不載外集。蓋外集皆其筆記雜著。又自別行也。明史文苑傳。稱深少與徐禎卿相切磨爲文章。又善書仿李邕趙孟頫。賞鑑博雅。爲詞臣冠。階序稱深以經濟自許。在翰林在國子。數上書言事。督學於晉。參藩於楚。旬宣於蜀。則皆有功德於其士民。而惜其獨以文章見。寀序亦稱其以剴切不諛忤宰臣。左遷以後。略無感時憤俗之意。而舉其發教巖詩峽江道中詩。證其無所怨尤。今觀其集。雖篇章繁富。而大抵根抵學問。切近事理。非徙鬬靡誇多。當正嘉之閒。七子之派盛行。而獨以和平典雅爲宗。毅然不失其故步。抑亦可謂有守者矣。
</p><br/></div></body></html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部七 易類存目一 周易義叢 十六卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部七
<!--sf:-->易類存目一
</font><h2>
<!--ti:-->周易義叢 十六卷
</h2>
<!--ed:-->浙江巡撫採進本
<p>
<!--no:-->明葉良佩撰。良佩字敬之。台州太平人。嘉靖癸未進士。官至刑部郎中。是編用王弼本。採輯古今易說。自子夏傳迄元龍仁夫。凡一百七十七家。或自抒己見。則稱測曰以附於後。諸家皆有去取。惟程傳全錄。諸家皆以時世爲次。惟朱子本義則升列衆說之首。其大旨可以概見也。<br/>
</p></div></body>
</html>
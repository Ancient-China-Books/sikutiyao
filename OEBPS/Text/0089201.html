<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部四十二 小學類三 經史正音切韻指南 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部四十二
<!--sf:-->小學類三
</font><h2>
<!--ti:-->經史正音切韻指南 一卷
</h2>
<!--ed:-->浙江汪啓淑家藏本
<p>
<!--no:-->元劉鑑撰。鑑字士明。自署關中人。關中地廣。不知隸籍何郡縣也。切韻必宗等子。司馬光作指掌圖。等韻之法。於是始詳。鑑作是書。卽以指掌圖爲粉本。而參用四聲等子。增以格子門法。於出切行韻取字。乃始分明。故學者便之。至於開合二十四攝。內外八轉。及通廣侷狹之異。則鑑皆略而不言。殆立法之初。已多挂礙糾紛。故姑置之耶。然言等韻者。至今多稱切韻指南。今姑錄之。用備彼法沿革之由。原本末附明釋眞空直指玉鑰匙一卷。驗之。卽眞空編韻貫珠集中之第一門第二門。不知何人割裂其文。綴於此書之後。又附若愚直指法門一卷。詞指拙澀。與貫珠集相等。亦無可采。今竝删不錄焉。<br/>
</p></body>
</html>
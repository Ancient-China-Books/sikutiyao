<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要  經部總敍</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
</font><h2>
<!--ta:-->經部總敍
</h2>
<p class="translation">经部总叙</p>
<p>
<!--na:-->經稟聖裁。垂型萬世。刪定之旨。如日中天。無所容其贊述。所論次者。詁經之說而已。</p>
<p class="translation">经书承蒙圣人裁定，垂范万世。删定的旨意，如同中天之日那样明亮。无需多加赞述。所要论述编次的，只是解释经书的学说而已。</p>
<p>自漢京以後。垂二千年。儒者沿波。學凡六變。</p>
<p class="translation">自汉朝京师以后，近二千年来，儒者相承传学，学术大致有六次变化。</p>
<p>其初專門授受。遞稟師承。非惟詁訓相傳。莫敢同異。皍篇章字句。亦恪守所聞。其學篤實謹嚴。及其弊也拘。</p>
<p class="translation">最初是专门传授，递相承受师承。不仅训诂解释相传，不敢有所不同。就连篇章字句，也恪守所听闻的。这种学问笃实谨严。但到了弊端时就拘泥不化。</p>
<p>王弼王肃。稍持異議。流風所扇。或信或疑。越孔賈啖趙以及北宋孫復劉敞等。各自論說。不相統攝。及其弊也雜。</p>
<p class="translation">王弼、王肃稍微持有异议。流风所及，或信或疑。到了孔颖达、贾公彦、啖助、赵匡以及北宋孙复、刘敞等人，各自论说，不相统一。到了弊端时就杂乱无章。</p>
<p>洛閩繼起。道學大昌。擺落漢唐。獨研義理。凡經師舊說。倶排斥以爲不足信。其學務別是非。及其弊也悍。<span class="jiazhu">如王柏吴澄。攻駁經文。動輒刪改之類。</span></p>
<p class="translation">洛学、闽学相继兴起，道学大为兴盛。摆脱汉唐旧说，专门研究义理。凡是经师的旧说，都排斥认为不足信。这种学问务求辨别是非。到了弊端时就过于激进。<span class="jiazhu">如王柏、吴澄攻击驳斥经文，动辄删改之类。</span></p>
<p>學脈旁分。攀縁日衆。驅除異己。務定一尊。自宋末以逮明初。其學見異不遷。及其弊也黨。<span class="jiazhu">如論語集註。誤引包咸夏瑚商璉之說。張存中四書通證。皍闕此一條。以諱其誤。又如王柏刪國風三十二篇。許謙疑之。師道反以爲非之類。</span></p>
<p class="translation">学术支脉旁分，攀附的人日益增多。驱除异己，务求确定一个权威。从宋末到明初，这种学问固执己见不肯改变。到了弊端时就形成党派。<span class="jiazhu">如《论语集注》误引包咸、夏胡、商璘的说法，张存中《四书通证》就缺少这一条，以避讳其错误。又如王柏删《国风》三十二篇，许谦怀疑，师门反而认为不对之类。</span></p>
<p>主持太過。勢有所偏。材辨聰明。激而橫決。自明正德嘉靖以後。其學各抒心得。及其弊也肆。<span class="jiazhu">如王守仁之末派。皆以狂禪解經之類。</span></p>
<p class="translation">主持过分，势必有所偏颇。才辩聪明的人，激愤而横加决断。从明朝正德、嘉靖以后，这种学问各抒心得。到了弊端时就放肆无拘。<span class="jiazhu">如王守仁的末流弟子，都用狂禅来解释经书之类。</span></p>
<p>空談臆斷。考證必疎。於是博雅之儒。引古義以抵其隙。國初諸家。其學徴實不誣。及其弊也瑣。<span class="jiazhu">如一字音訓。動辨數百言之類。</span></p>
<p class="translation">空谈臆断，考证必然疏漏。于是博学雅正的儒者，引用古义来抵制其漏洞。国初诸学者，其学问征实不虚。到了弊端时就琐碎繁复。<span class="jiazhu">如一个字的音训，动辄辩论数百言之类。</span></p>
<p>要其歸宿。則不過漢學宋學兩家互爲勝負。夫漢學具有根柢。講學者以淺陋輕之。不足服漢儒也宋學具有精微。讀書者以空疎薄之。亦不足服宋儒也。消融門戸之見。而各取所長。則私心祛而公理出。公理出而經義明矣。蓋經者非他。皍天下之公理而已。今參稽衆說。務取持平。各明去取之故。分爲十類。曰易。曰書。曰詩。曰禮。曰春秋。曰孝經。曰五經總義。曰四書。曰樂。曰小學。<br/></p>
<p class="translation">总结其归宿，不过是汉学、宋学两家互相争胜负。汉学具有根底，讲学的人因为浅陋而轻视它，不足以服汉儒；宋学具有精微，读书的人因为空疏而鄙薄它，也不足以服宋儒。消融门户之见，各取所长，则私心去除而公理显现。公理显现而经义明白了。经书不是别的，就是天下的公理而已。现在参考考证众说，务求持平，各自说明取舍的缘故。分为十类：易、书、诗、礼、春秋、孝经、五经总义、四书、乐、小学。</p>
</p></div></body>
</html>
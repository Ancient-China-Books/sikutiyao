<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部十二 書類二附錄 書義矜式 六卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部十二
<!--sf:-->書類二附錄
</font><h2>
<!--ti:-->書義矜式 六卷
</h2>
<!--ed:-->浙江范懋柱家天一閣藏本
<p>
<!--no:-->元王充耘撰。充耘以書經登第。此乃所作經義程式也。自宋熙寧四年。始以經義取士。當時如張才叔自靖人自獻于先王義。學者稱爲不可磨滅之文。呂祖謙編次文鑑。特錄此一篇以爲程式。元仁宗皇慶初復行科舉。仍用經義。而體式視宋爲小變。綜其格律。有破題接題小講。謂之冒子。冒子後入官題。官題下有原題。有大講。有餘意。亦曰從講。又有原經。亦曰考經。有結尾。承襲既久。以冘長繁複爲可厭。或稍稍變通之。而大要有冒題。原題。講題。結題。則一定不可易。充耘卽所業之經。篇摘數題。各爲程文。以示標準。其愼徽五典一節。引孔傳大錄萬幾爲說。不全從蔡傳。考元史選舉志。載書用蔡傳及注疏。當時經義。猶不盡廢舊說。故應試者得兼用之。此元代經學所以終勝明代也。<br/>
<!--no:--></p><blockquote>案此書乃科舉程文。當歸集部。然雖非詁經之書。實亦發明經義。入之別集爲不類。故仍入經部附錄中。<br/>
</blockquote>
</body>
</html>
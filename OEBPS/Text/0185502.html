<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->史部四十六
<!--sf:-->史評類存目二
</font><h2>
<!--ti:-->兩晉解疑 一卷
</h2><p>
<!--no:-->明唐順之撰。持論與所作兩漢解疑相類。而乖舛尤多。如賈充一條。稱秦檜有息民之功。故得善終。馮道和藹溫柔。故有長樂老之榮。悖理殊甚。順之學問文章。具有根柢。而論史之紕繆如此。蓋務欲出奇勝人。而不知適所以自敗。前明學者之通病也。
</p><br/></div></body></html>
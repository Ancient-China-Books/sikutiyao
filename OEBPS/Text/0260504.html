<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三十四 雜家類存目一 積承錄 一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部三十四
<!--sf:-->雜家類存目一
</font><h2>
<!--ti:-->積承錄 一卷
</h2>
<!--ed:-->浙江巡撫採進本
<p>
<!--no:-->明唐樞撰。其門人吳思誠編。以其承受於師門者。積爲一書。故曰積承錄。卷首卽拈眞心二字立義。蓋其宗旨如此。錄中闡發。較因領錄尚稍純正。然引圓覺經及支道林劉靜春之言。以詮釋性命之旨。究屬援儒入墨。許孚遠序。所謂假借援引。以示性學之眞者。究不免曲爲回護也。<br/>
</p></div></body>
</html>
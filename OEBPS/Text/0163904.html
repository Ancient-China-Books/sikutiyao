<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部三十三 地理類存目六 武林志餘 三十二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部三十三
<!--sf:-->地理類存目六
</font><h2>
<!--ti:-->武林志餘 三十二卷
</h2>
<!--ed:-->浙江巡撫採進本
<p>
<!--no:-->國朝張暘撰。暘字東榑。號滌岑。錢塘人。是書搜輯武林諸名勝。於道觀祠廟名賢古蹟。紀載尤詳。其末一卷。附錄方物。亦頗有考訂。名志餘者。欲以補前志所未備也。然採摭頗富。而體例未精。往往失之宂雜。所錄近人題詠。亦殊少別裁。<br/>
</p></div></body>
</html>
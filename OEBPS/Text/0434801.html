<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四十七 總集類存目四 濮川詩鈔 三十五卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部四十七
<!--sf:-->總集類存目四
</font><h2>
<!--ti:-->濮川詩鈔 三十五卷
</h2>
<!--ed:-->浙江巡撫採進本
<p>
<!--no:-->不著編輯者名氏。所載濮淙澹軒集一卷。沈機梅涇集二卷。沈朗恬翁集一卷。馮允秀梅花逸叟集一卷。楊煒雲竹集一卷。楊燮勖亭集一卷。楊炯南遊草一卷。周映康雪芝集一卷。周龍雯懷孟草一卷。周甸嶧山集一卷。陳選藍染齋集一卷。徐晞赤巖集一卷。徐嘉得月樓集一卷。張其是碧草軒集一卷。陳曾祉心隱集四卷。沈履端竹岳樓草一卷。沈堯咨晚盥集三卷。濮光孝學圃集一卷。程琦芳嵕稾一卷。陳樂故郷草一卷。曹勳萍梗集一卷。鍾梁來霞集一卷。陳光裕荻書樓稾一卷。石墩草一卷。張宏牧嬾髯集一卷。陳梓客星零草一卷。寓硤草一卷。張宏範霽陽集二卷。沈鍾泰荻書樓遺稾一卷。潘亮一得吟一卷。釋佛眉龍潭集一卷。凡二十九人之詩。觀張宏範霽陽集。後有陳春宇跋。稱從祖謹堂公選刻濮川詩鈔。而陳光裕荻書樓稾前題曰謹堂集。是編殆卽光裕所輯歟。<br/>
</p></div></body>
</html>
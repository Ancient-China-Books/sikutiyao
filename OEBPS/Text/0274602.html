<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部四十二 雜家類存目九 諸子拔萃 八卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部四十二
<!--sf:-->雜家類存目九
</font><h2>
<!--ti:-->諸子拔萃 八卷
</h2>
<!--ed:-->內府藏本
<p>
<!--no:-->明李雲翔編。雲翔字爲霖。江都人。是書成於天啓丁卯。取坊本諸子彙函。割裂其文。分爲二十六類。其杜撰諸子名目。則一仍其舊。古今荒誕鄙陋之書。至諸子彙函而極。此書又爲之重儓。天下之大。亦何事靡有也。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江鮑士恭家藏本

<div id="text"><font size="-1">
<!--fi:-->子部三十三
<!--sf:-->雜家類七
</font><h2>
<!--ti:-->長物志 十二卷
</h2><p>
<!--no:-->明文震亨撰。震亨字啓美。長洲人。徵明之曾孫。崇禎中官武英殿中書舍人。以善琴供奉。明亡殉節死。是編分室廬花木水石禽魚書畫几榻器具位置衣飾舟車蔬果香茗十二類。其曰長物。蓋取世說中王恭語也。凡閒適玩好之事。纖悉畢具。大致遠以趙希鵠洞天淸錄爲淵源。近以屠隆考槃餘事爲參佐。明季山人墨客。多以是相誇。所謂淸供者是也。然矯言雅尚。反增俗能者有焉。惟震亨世以書畫擅名。耳孺目染。與衆本殊。故所言收藏賞鑒諸法。亦具有條理。所謂王謝家兒。雖復不端正者。亦奕奕有一種風氣歟。且震亨捐生殉國。節概炳然。其所手編。當以人重。尤不可使之泯沒。故特錄存之。備雜家之一種焉。
</p><br/></div></body></html>
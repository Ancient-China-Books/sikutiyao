<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部十 兵家類存目 武經體註大全會解 七卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部十
<!--sf:-->兵家類存目
</font><h2>
<!--ti:-->武經體註大全會解 七卷
</h2>
<!--ed:-->內府藏本
<p>
<!--no:-->國朝夏振翼撰。振翼字遯門。蕪湖人。孫子等七書。武科用以試士。故相傳謂之武經。振翼因依五經講章例。作體註以訓釋之。冠以胡秉中射學摘要一篇。蓋坊閒通俗之本也。<br/>
<!--no:--></p><blockquote>謹案四庫編纂之例。凡註古書者。仍以古書之時代爲次。則此書當列孫子彙徵後。然七書合爲一編。實始於宋元豐中。又與自爲一書者不同。故今移冠宋人兵書之前。<br/>
</blockquote>
</div></body>
</html>
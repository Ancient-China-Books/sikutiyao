<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部四 編年類存目 明大政纂要 六十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部四
<!--sf:-->編年類存目
</font><h2>
<!--ti:-->明大政纂要 六十卷
</h2>
<!--ed:-->浙江巡撫採進本
<p>
<!--no:-->明譚希思撰。希思茶陵人。萬歷甲戌進士。官至四川巡撫。是書所記。自洪武元年。至隆慶六年。凡大事皆編年記載。每帝皆有論贊。卷首載萬歷己未修撰韓敬序。有云侍御方壺劉公持斧畿輔。捐俸刻之。是此書向曾刊刻。今鈔本卷首。仍存巡按直隸監察御史印。則當爲未刋以前藏本。其中多塗乙增損之處。似卽希思之原稾也。<br/>
</p></div></body>
</html>
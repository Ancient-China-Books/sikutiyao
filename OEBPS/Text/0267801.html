<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三十七 雜家類存目四 禪寄筆談 十卷 續談 五卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部三十七
<!--sf:-->雜家類存目四
</font><h2>
<!--ti:-->禪寄筆談 十卷
<!--ti:-->續談 五卷
</h2>
<!--ed:-->江蘇巡撫採進本
<p>
<!--no:-->明陳師撰。是書乃其自永昌罷歸。寓居僧舍時作。故以禪寄爲名。書中有稱支離生者。有稱邊吏者。又有稱更四百六十餘甲子者。案左傳絳縣人四百四十五。甲子爲七十三年。則師之年合閏計之。應亦近八十。書成於萬曆二十三年。蓋生於正德中也。其書筆談分三十二類。而附以雜著數篇。續談分二十則。而附以歲餘隨筆一卷。紀錄頗爲龐雜。如符兆類載明太祖微時軼事數條。及成祖髮散被而現元帝像。額森以佈囊盛英宗之類。多里巷無稽之談。又如謂春秋非盡宣尼之筆。謂司馬光作通鑑。私蔽盤結。繆戾乖刺。朱子作綱目以正之。猶不敢盡發其私意。謂司馬遷以項羽爲本紀。見漢世人才風俗之正。其持論皆近於李贄。蓋與贄友善。習氣沾染而不覺也。至謂宋黴宗屍骨鍊油。則輕信北狩日記。謂元順帝爲瀛國公子。則輕信符臺外集。皆失考證。他如謂唐書有韋應物列傳。謂蘇軾膺使遼之選。謂華山處士如容見不覓仙方覓仙方覓睡方爲陳搏之詩。謂謝石拆字爲李石。疎略又不必言矣。惟論次韻倡和。始於盧綸李端。舉端野寺病居盧綸見訪詩爲證。則前人所未言也。<br/>
</p></body>
</html>
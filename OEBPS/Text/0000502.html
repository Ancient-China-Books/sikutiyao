<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部一 易類一 周易註 十卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部一
<!--sf:-->易類一
</font><h2>
<!--ti:-->周易註 十卷
</h2>
<!--ed:-->浙江巡撫採進本
<p>
<!--no:-->上下經註及略例。魏王弼撰。繫辭傳說卦傳序卦傳雜卦傳註。晉韓康伯撰。隋書經籍志。以王韓之書各著錄。故易註作六卷。略例作一卷。繫辭註作三卷。舊唐書經籍志。新唐書藝文志。皆載弼註七卷。蓋合略例計之。今本作十卷。則併韓書計之也。考王儉七志。已稱弼易註十卷。<span class="jiazhu">案七志今不傳。此據陸德明經典釋文所引。</span>則併王韓爲一書。其來已久。矣自鄭元傳費直之學。始析易傳以附經。至弼又更定之。說者謂鄭本如今之乾卦。其坤卦以下。又弼所割裂。然鄭氏易註。至北宋尚存一卷。崇文總目稱。存者爲文言說卦序卦雜卦四篇。則鄭本尚以文言自爲一傳。所割以附經者。不過彖傳象傳。今本乾坤二卦。各附文言。知全經皆弼所更定。非鄭氏之舊也。毎卷所題乾傳第一。泰傳第二。噬嗑傳第三。咸傳第四。夬傳第五。豐傳第六。各以卷首第一卦爲名。據王應麟玉海。此目亦弼增標。蓋因毛氏詩傳之體例。相沿既久。今亦仍舊文錄之。惟經典釋文。以泰傳爲需傳。以噬嗑傳爲隨傳。與今本不同。證以開成石經。一一與陸氏所述合。當由後人以篇頁不均。爲之移併。以非宏旨之所繫。今亦不復追改焉。其略例之註。爲唐邢璹撰。璹里籍無考。其結銜稱四門助教。案唐書王鉷傳。稱爲鴻臚少卿。邢璹子縡。以謀反誅。則終於鴻臚少卿也。太平廣記載其奉使新羅。賊殺賈客百餘人。掠其珍貨貢於朝。其人殊不足道。其註則至今附弼書以行。陳振孫書錄解題。稱蜀本略例有璹所註。止有篇首釋略例二字。文與此同。餘皆不然。是宋代尚有一別本。今則惟此本存。所謂蜀本者。已久佚矣。弼之說易。源出費直直易今不可見。然荀爽易。皍費氏學。李鼎祚書。尚頗載其遺說。大抵究爻位之上下。辨卦德之剛柔。已與弼註略近。但弼全廢象數。又變本加厲耳。平心而論。闡明義理。使易不雜於術數者。弼與康伯深爲有功。祖尚虚無。使易竟入於老莊者。弼與康伯亦不能無過。瑕瑜不掩。是其定評。諸儒偏好偏惡。皆門戸之見不足據也。<br/>
</p>
<p class="translation">
《上下经注》及《略例》，魏国王弼撰写。《系辞传》、《说卦传》、《序卦传》、《杂卦传》注，晋代韩康伯撰写。《隋书·经籍志》将王弼和韩康伯的书分别著录，所以《易注》作六卷，《略例》作一卷，《系辞注》作三卷。《旧唐书·经籍志》、《新唐书·艺文志》都记载王弼注七卷，大概是合并《略例》计算的。现在的版本作十卷，则是合并韩康伯的书计算的。考查王俭《七志》，已经称王弼《易注》十卷，则合并王弼、韩康伯为一书，其来历已经很久了。自从郑玄传承费直之学，开始拆分《易传》以附于经文，到王弼又重新修订。有人说郑玄版本如同现在的乾卦，其坤卦以下，又是王弼所割裂的。然而郑氏《易注》，到北宋还存一卷。《崇文总目》说，存留的是《文言》、《说卦》、《序卦》、《杂卦》四篇，则郑玄版本还以《文言》自成一传，所拆分附于经文的，不过是《彖传》、《象传》。现在版本的乾坤二卦，各自附有《文言》，可知全经都是王弼所重新修订的，不是郑氏的旧本。每卷所题"乾传第一"、"泰传第二"、"噬嗑传第三"、"咸传第四"、"夬传第五"、"丰传第六"，各以卷首第一卦为名。据王应麟《玉海》，此目录也是王弼增加标注的，大概是仿照毛氏《诗传》的体例。相沿既久，现在也仍用旧文录之。只是《经典释文》以"泰传"为"需传"，以"噬嗑传"为"随传"，与现在版本不同。以开成石经验证，一一与陆德明所述相合，应当是后人因为篇幅不均，加以移动合并。因为不是大旨所系，现在也不再追求改正了。其《略例》的注，是唐代邢璹撰写。邢璹籍贯无法考证，其官衔称四门助教。按《唐书·王鉷传》，称其为鸿胪少卿。邢璹之子邢纲，因谋反被诛杀，则邢璹终官鸿胪少卿。《太平广记》记载他奉使新罗，贼人杀死商客百余人，掠夺其珍货进贡朝廷。其人实在不足称道，但其注释至今附在王弼书中流行。陈振孙《书录解题》说蜀本《略例》有邢璹所注，只有篇首解释"略例"二字，文字与此相同，其余都不同。这说明宋代还有另一版本，现在则只有此本存在，所谓蜀本，已久已失传了。王弼的易学，源出费直。费直的《易》现在不可见，然而荀爽《易》，是费氏之学，李鼎祚书中还颇多载其遗说。大抵研究爻位的上下，辨别卦德的刚柔，已与王弼注略微相近，但王弼完全废弃象数，又变本加厉。平心而论，阐明义理，使《易》不杂于术数的，王弼与韩康伯确实有功。但祖尚虚无，使《易》竟然融入老庄的，王弼与韩康伝也不能没有过失。瑕瑜不掩，这是其定评。诸儒偏好偏恶，都是门户之见，不足为据。
</p></div></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部二十四 地理類一 雲南通志 三十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部二十四
<!--sf:-->地理類一
</font><h2>
<!--ti:-->雲南通志 三十卷
</h2>
<!--ed:-->通行本
<p>
<!--no:-->國朝大學士鄂爾泰等監修。雲南在漢。本屬益州。後爲南詔所據。至元代始入版籍。其有地志。則始見於唐。然傳於今者。僅有樊綽之蠻書。所記皆六詔山川。歷年旣久。舊迹多湮。證之於今。相合者十無一二。明史藝文志。載太祖初平雲南。詔儒臣。考定爲志書六十一卷。今已散佚。他如楊愼之滇程記。滇載記諸書。掇拾成編。不免挂一漏萬。謝肇淛所輯滇略。號爲善本。然所述止於明代。本朝康熙三十年。始草創通志。稍具規模。猶多舛略。雍正七年。鄂爾泰總督雲貴。奉詔纂輯。乃屬姚州知州靖道謨。因舊志增修。凡爲門三十。門爲一卷。乾隆元年書成。後任總督尹繼善等。具表進之。其閒視舊志增併不一。如圖之有說。及府州縣題名。皆補舊志之所無。大事考使命師命諸目。舊志所有。而宂複失當者。則删去之。又課程原附鹽法。閘壩堰塘原附城池。今皆別自爲門。綱領粲然。視原本頗有條理焉。<br/>
</p></body>
</html>
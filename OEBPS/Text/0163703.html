<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部三十三 地理類存目六 二樓小志 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部三十三
<!--sf:-->地理類存目六
</font><h2>
<!--ti:-->二樓小志 四卷
</h2>
<!--ed:-->浙江巡撫採進本
<p>
<!--no:-->國朝程元愈撰。汪越沈廷璐又補葺之。與佟賦偉二樓紀略一書。相爲表裏。皆記寧國府南北樓事。北樓卽謝朓之高齋。南樓卽文昌臺。明嘉靖中。知府朱大器所建也。賦偉書旁涉他事。殊爲龐雜。此輯錄歷代題詠。幷記南樓建造之始末。差爲有緒。越有讀史記十表。已著錄。元愈字偕柳。延璐字元佩。皆寧國人。<br/>
</p></div></body>
</html>
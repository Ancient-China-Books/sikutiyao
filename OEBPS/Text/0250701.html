<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->江蘇巡撫採進本

<div id="text"><font size="-1">
<!--fi:-->子部二十九
<!--sf:-->雜家類三
</font><h2>
<!--ti:-->義門讀書記 五十八卷
</h2><p>
<!--no:-->國朝蔣維鈞編。皆其師何焯校正諸書之文也。焯字屺瞻。長洲人。康熙四十一年。用直隸巡撫李光地薦。以拔貢生入直內廷。尋特賜進士出身。改庶吉士。授編修。後坐事褫職。仍校書武英殿。康熙六十一年復原官。贈侍讀學士。焯文章負盛名。而無所著作傳於世。沒後其從子堂。裒其點校諸書之語爲六卷。維鈞益爲蒐輯。編爲此書。凡四書六卷。詩二卷。左傳二卷。公羊榖梁各一卷。史記二卷。漢書六卷。後漢書五卷。三國志二卷。五代史一卷。韓愈集五卷。柳宗元集三卷。歐陽修集二卷。曾鞏集五卷。蕭統文選五卷。陶潛詩一卷。杜甫集六卷。李商隱集二卷。考證皆極精密。其兩漢書及三國志。乾隆五年禮部侍郞方苞校刊經史。頗採其說云。
</p><br/></div></body></html>
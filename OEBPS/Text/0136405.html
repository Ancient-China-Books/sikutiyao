<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十八 傳記類存目四 獻徵錄 一百二十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部十八
<!--sf:-->傳記類存目四
</font><h2>
<!--ti:-->獻徵錄 一百二十卷
</h2>
<!--ed:-->浙江巡撫採進本
<p>
<!--no:-->明焦竑撰。竑有易鑒。已著錄。是書採明一代名人事蹟。其體例以宗室戚畹勳爵內閣六卿以下各官。分類標目。其無官者。則以孝子義人儒林藝苑等目分載之。自洪武迄於嘉靖。蒐採極博。然文頗泛濫。不皆可據。又於引據之書。或註或不註。亦不免疎略。考竑在萬歷中。嘗應陳于陛聘。同修國史。旣而罷去。此書殆卽當時所輯錄歟。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四十七 總集類存目四 傳是樓宋人小集 無卷數</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部四十七
<!--sf:-->總集類存目四
</font><h2>
<!--ti:-->傳是樓宋人小集 無卷數
</h2>
<!--ed:-->江蘇巡撫採進本
<p>
<!--no:-->不著編輯者名氏。卷尾有嘉定戴范雲跋。語云。是崑山徐氏所輯。故仍題之曰傳是樓宋人小集。然則徐乾學家本也。所錄凡二十二家。一廉村薛嵎仲止雲泉詩。一剡溪姚鏞希聲雪蓬稾。一長沙劉翰武子小山集。一大梁張良臣武子雪窗小集。一笠澤葉茵景文順適堂吟稾前集及續集。一滄州高九萬菊礀小集及續編。一錢唐俞桂晞郗漁溪詩稾及漁溪乙稾。一壺山許棐忱父梅屋詩稾及融春小綴梅屋雜著梅屋第三稾第四稾。一山陰葛天民無懷小集。一邗州張蘊仁溥斗野稾支卷。一南豐石門黃大受德容露香拾稾。一陽穀周文璞晉僊方泉先生詩集。一錢唐陳起宗之芸居乙稾。一龍泉沈說惟肖庸齋小集。一金華王同祖與之學詩初稾。一錢唐何應龍子翔橘潭詩稾。一浮玉施樞芸隱勌游稾及芸隱横舟稾。一臨川危稹逢吉巽齋小集。一螺川羅與之與甫雪坡小稾。一霅川吳仲孚菊潭詩集。一建州張至龍季露雪林刪餘集。一唐栖釋永頤山老雲泉詩集。皆吳之振宋詩鈔所未收。然陳起江湖小集中。則皆已收錄。所遺者惟釋永頤一人耳。<br/>
</p></div></body>
</html>
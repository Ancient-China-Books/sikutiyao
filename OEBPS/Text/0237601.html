<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部二十四 藝術類存目 畫苑 十卷 畫苑補益 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部二十四
<!--sf:-->藝術類存目
</font><h2>
<!--ti:-->畫苑 十卷
<!--ti:-->畫苑補益 四卷
</h2>
<!--ed:-->浙江鮑士恭家藏本
<p>
<!--no:-->畫苑十卷。明王世貞編。畫苑補益四卷。詹景鳳編。世貞有弇山堂別集。已著錄。景鳳字東圖。休寧人。由舉人官至平樂府通判。世貞所錄。凡謝赫古畫品錄一卷。李嗣眞續畫品錄一卷。沙門彥悰後畫錄一卷。姚最續畫品一卷。裴孝源貞觀公私畫史一卷。沈括圖畫歌一篇。荊浩筆法記一篇。王維山水論一篇。張彥遠歷代名畫記十卷。劉道醇宋朝名畫評三卷。朱景元唐朝名畫錄一卷。陳詢直五代名畫補遺一卷。（案此書劉道醇作陳醇直。乃沿文獻通考之誤。語詳本條下。）鄧椿畫繼十卷。黃休復益州名畫錄三卷。米芾海嶽畫史一卷。計十五篇。景鳳所補。凡梁元帝山水松石格一篇。王維畫山水祕訣一篇。荊浩論畫山水賦一篇。李成山水訣一篇。郭熙林泉高致一卷。淳思畫論一卷。紀藝一卷。宣和論畫雜評一卷。韓純全山水純全集一卷。李澄叟畫山水訣一卷。無名氏論畫山水歌一篇。李廌畫品一卷。華光和尚梅譜一卷。李衎竹譜詳錄一卷。張退公墨竹記一篇。董逌廣川畫跋六卷。計十六種。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部四十 雜家類存目七 都氏鐵網珊瑚 二十卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部四十
<!--sf:-->雜家類存目七
</font><h2>
<!--ti:-->都氏鐵網珊瑚 二十卷
</h2>
<!--ed:-->浙江范懋柱家天一閣藏本
<p>
<!--no:-->明都穆撰。穆有壬午功臣爵賞錄。已著錄。是書與世傳朱存理鐵網珊瑚同名。<span class="jiazhu">案存理之書。非存禮所撰。辨詳本條下。此姑從世俗刊本稱之。</span>然存理之書。分書品畫品二門。備錄題跋印記。爲張丑郁逢慶諸書所宗。是書則前四卷皆穆所爲諸書序跋及書題跋。卷五以下。卽穆所作寓意編。蓋穆嘗以所見書畫。別爲一書。此又以類相從。附於書目之後。然其中忽雜入書畫鉻心錄。乃何良俊所撰。第七卷內鶴鵲一條。又忽標爾雅二字之目。皆不可解。至第九卷雜錄研銘。皆採自諸家文集。非親見拓本。第十卷以下。則鈔僞本張掄紹興古器評。十二卷以下。則鈔湯垕畫鑒。十五卷後半以下。則鈔趙希鵠洞天淸錄。十八卷以下。則鈔周密云煙過眼錄。皆非所自著。蓋姦黠畫鑒。十五卷後半以下。則鈔趙希鵠洞天淸錄。十八卷以下。則鈔周密雲煙過眼錄。皆非所自著。蓋姦黠書賈。雜裒成編。借穆之名以行也。<br/>
</p></div></body>
</html>
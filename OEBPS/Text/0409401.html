<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十七 別集類存目十一 桐乳齋詩集 十二卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十七
<!--sf:-->別集類存目十一
</font><h2>
<!--ti:-->桐乳齋詩集 十二卷
</h2>
<!--ed:-->浙江巡撫採進本
<p>
<!--no:-->國朝梁文濂撰。文濂字谿父。錢塘人。大學士詩正父也。是集凡詩九百餘首。而同時唱和諸作。亦閒附錄。杭世駿序。稱其壯時南浮衡湘。北抵碣石。踐歷嵩華。迴旋宋衞之郊。蓋頗耽懷山水者。故記游之詩爲最多焉。<br/>
</p></div></body>
</html>
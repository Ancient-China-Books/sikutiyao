<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部十 易類存目四 易經本義翼 十二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部十
<!--sf:-->易類存目四
</font><h2>
<!--ti:-->易經本義翼 十二卷
</h2>
<!--ed:-->編修勵守謙家藏本
<p>
<!--no:-->不標撰人名氏。惟卷首題籤云。蘇州府學附生曹澐。手輯吳敬菴羲經本義二十本。上大宗師鑒定。今呈到十九本。其一本係圖說。因繪畫不及。俟於原本錄出補送呈云云。蓋江南。諸生錄送提學之本。不知吳敬菴者爲何人也。其書圖說分六編。一曰河洛圖說。二曰卦畫圖說上。三曰卦畫圖說下。四曰明筮圖說。五曰序卦圖說。六曰合纂圖說。而附以易說綱領。皆不入卷數。其解釋經文共十二卷。亦分爲八編。上經乾至履爲一編。泰至觀爲二編。噬嗑至離爲三編。下經咸至解爲一編。損至艮爲二編。漸至未濟爲三編。附以上下經分六編說。別以彖傳上下象傳上下繫辭傳上下文信傳分七卷。共爲一編。說卦序卦雜卦三傳分三卷。共爲一編。體例頗爲宂碎。大抵以河洛之說。輾轉推衍。其解經則惟以本義爲宗。閒有出入。不過百分之一。故名曰本義翼云。<br/>
</p></body>
</html>
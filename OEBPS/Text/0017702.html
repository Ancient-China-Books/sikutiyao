<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部九 易類存目三 周易郁溪記 十四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部九
<!--sf:-->易類存目三
</font><h2>
<!--ti:-->周易郁溪記 十四卷
</h2>
<!--ed:-->江西巡撫採進本
<p>
<!--no:-->國朝郁文初撰。文初號郁溪。蘄州人。官至肇慶府知府。此書爲河閒賈棠所刊。凡總論一卷。上下經九卷。繫辭上傳三卷。而繫辭下傳至雜卦傳。則皆標卷下以統之。不復分析卷目。蓋編次者之失也。書中首推河洛。縱橫曼衍。不出常談。至於各卦彖爻。立論尤多僻異。大率以五行生尅精氣骨肉爲言。如解需于血出自穴。則云乾者精氣之極。而血脈之生。通之中行。需是已。坤爲血脈之極。而精氣之生。通之中行。晉是已。出自穴者。謂人自有生以來。耳穴已有。而今則天地通水。自穴中出也。目苞之啓。亦猶是也。解入於左腹。獲明夷之心。於出門庭。則云明之入也。自右腹而下。自左腹而上。意巽也。火復則風生。心開則意隨。蓋愈鑿而障礙愈多矣。<br/>
</p></body>
</html>
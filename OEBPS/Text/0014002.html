<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部七 易類存目一 易傳闡庸 一百卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部七
<!--sf:-->易類存目一
</font><h2>
<!--ti:-->易傳闡庸 一百卷
</h2>
<!--ed:-->江蘇巡撫採進本
<p>
<!--no:-->明姜震陽撰。震陽字復亨。自稱曰東楚。蓋淮泗閒人也。其書以朱子本義爲主。附綴諸說於其下。而經文次第。仍用王弼之本。蓋惟見坊刻本義。未見朱子原書也。其說皆循文衍義。宂沓頗甚。不出坊刻講章之習。卷前標曰十名家批評。其陋亦可以想見矣。經義考作一百二卷。注曰未見。此本惟一百卷。殆彝尊偶誤歟。<br/>
</p></body>
</html>
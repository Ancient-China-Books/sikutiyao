<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江汪汝瑮家藏本

<div id="text"><font size="-1">
<!--fi:-->集部三十
<!--sf:-->別集類存目四
</font><h2>
<!--ti:-->洛原遺稾 八卷
</h2><p>
<!--no:-->明白悅撰。悅字貞夫。武進人。嘉靖壬辰進士。官至江西按察司僉事。悅爲尚書昻之孫。家世鼎貴。而獨刻意學詩。句調華贍。神理頗淸。視當時襞積者差勝。特格律未能變化。往往雷同。
</p><br/></div></body></html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三十五 雜家類存目二 圖書祕典一隅解 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部三十五
<!--sf:-->雜家類存目二
</font><h2>
<!--ti:-->圖書祕典一隅解 一卷
</h2>
<!--ed:-->河南巡撫採進本
<p>
<!--no:-->國朝張沐撰。其子煓註。祕典者。沐之書。一隅解者。煓之註也。沐有周易疏略。已著錄。煓仕履未詳。是書前有序文。而列湯斌毛牲（案毛甡卽毛奇齡之原名。）書二首。其說以天下事物之數。起於一。而其要在集神明。如云聞見之知月也。神名之知也。毛髮寒變之知星也。肌膚痛癢之知辰也。其知皆神明也。而不可謂卽神明。其說實本姚江之良知。而變化其語。至煓之註。則守其父說。而元虛彌甚。如一云旦躣起。正容端坐。息心集記神。又云聖人在上。蔽目塞耳。斂手竝足。端居深宮。而家國天下治。神明而已。堯舜周孔以來。有是枮寂之學乎。至典之爲訓。說文謂從𠕋在几上。尊閣之也。五帝之書。乃有是稱。沐以自名。不免於僭。至靈蘭祕典。乃黃帝素問篇名。方技家依託之文。更不應以名儒書矣。<br/>
</p></div></body>
</html>
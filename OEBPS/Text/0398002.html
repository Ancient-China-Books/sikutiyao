<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->集部三十三
<!--sf:-->別集類存目七
</font><h2>
<!--ti:-->文嘻堂詩集 三卷
</h2><p>
<!--no:-->明朱芾煌撰。芾煌字子衷。又字玉瑠。自號濡須江漁。無爲州人。崇禎甲戌進士。官至兵部武選司郞中。是集大都蒿目時艱。語多感慨。七言律詩中。如秋懷春愁諸篇。紀明末朝政紛紜亂亡之象。亦可見其大概。末有其孫端跋。稱芾煌嘗自題四語於詩稾卷首云。詩須有爲而作。文至無心乃傳。又云。從前各夢事。見我篋中詩。其生平作詩之旨。具見於是矣。
</p><br/></div></body></html>
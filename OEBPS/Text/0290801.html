<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江鮑士恭家藏本

<div id="text"><font size="-1">
<!--fi:-->子部五十
<!--sf:-->小說家類一
</font><h2>
<!--ti:-->孔氏談苑 四卷
</h2><p>
<!--no:-->舊本題宋孔平仲撰。平仲有珩璜新論。已著錄。是書多錄當時瑣事。而頗病叢雜。趙與峕賓退錄。嘗駁其記呂夷簡張士遯事。謂以宰相押麻。不合當時體制。疑爲不知典故者所爲。必非孔氏眞本。今考其所載。往往與他書相出入。如梁灝八十二爲狀元一條。見於遜齋閒覽。錢俶進寶帶一條。王禹玉上元應制一條。見於錢氏私志。宰相早朝上殿一條。見於王文正筆錄。上元燃燈一條。詔勅用黃紙一條。見於春明退朝錄。寇萊公守北門一條。見於國老談苑。其書或在平仲前。或與平仲同時。似亦摭拾成編之一證。至於王雱才辨傲很。新法之行。雱實有力。而稱之爲不慧。殊非事實。至張士遜死入地獄等事。尤誕幻無稽。不可爲訓。與峕所論。未可謂之無因。姑以宋人舊本存備參稽云爾。
</p><br/></div></body></html>
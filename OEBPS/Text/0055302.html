<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部二十八 春秋類三 春秋纂言 十二卷 總例 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部二十八
<!--sf:-->春秋類三
</font><h2>
<!--ti:-->春秋纂言 十二卷
<!--ti:-->總例 一卷
</h2>
<!--ed:-->兩淮鹽政採進本
<p>
<!--no:-->元吳澄撰。澄有易纂言。已著錄。是書采摭諸家傳注。而閒以己意論斷之。首爲總例。凡分七綱。八十一目。其天道人紀二例。澄所創作。餘吉凶軍賓嘉五例。則與宋張大亨春秋五禮例宗。互相出入。似乎蹈襲。然澄非蹈襲人書者。蓋澄之學派。兼出於金谿新安之閒。而大亨之學派。則出於蘇氏。澄殆以門戶不同。未觀其書。故與之闇合而不知也。然其縷析條分。則較大亨爲密矣。至於經文行款。多所割裂。而經之闕文。亦皆補以方空。於體例殊爲未協。則澄於諸經。率皆有所點竄。不獨春秋爲然。讀是書者。取其長而置其所短可也。明嘉靖中嘉興府知府蔣若愚。嘗爲鋟木。湛若水序之。歲久散佚。世罕傳本。王士禎居易錄。自云未見其書。又云朱檢討曾見之吳郡陸醫其淸家。是朱彝尊經義考之注存。亦僅一覩。此本爲兩淮所採進。殆卽傳寫陸氏本歟。久微而著。固亦可寶之笈矣。<br/>
</p></body>
</html>
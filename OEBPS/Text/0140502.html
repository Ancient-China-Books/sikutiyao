<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->編修勵守謙家藏本

<div id="text"><font size="-1">
<!--fi:-->史部二十
<!--sf:-->傳記類存目六
</font><h2>
<!--ti:-->南征紀略 二卷
</h2><p>
<!--no:-->國朝孫廷銓撰。廷銓字伯度。又字次道。益都人。前明崇禎庚辰進士。入國朝官至大學士。諡文定。順治辛卯。廷銓奉使。祭告禹陵及南海。此乃其紀程之書。上卷自出都至杭州。下卷自杭州至會稽。迄南祀畢而止。其閒遊覽古蹟。多因以追論史事。同時酬贈諸詩。亦竝載其閒。
</p><br/></div></body></html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部二十五 禮類存目三 三禮約編 十九卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部二十五
<!--sf:-->禮類存目三
</font><h2>
<!--ti:-->三禮約編 十九卷
</h2>
<!--ed:-->江蘇巡撫採進本
<p>
<!--no:-->國朝汪基撰。基字警齋。休寧人。是書取儀禮周禮禮記。刪汰全篇。節錄其文。蓋取其便於誦習。然若周禮天官六十職。刪宮正宮伯。而宿衞之制缺。地官七十八職。存閭師而刪縣師。則六鄕有徵稅之官。而都鄙丘甸遂無職長。此其關係之最大者。周公制作。固不容以意爲點竄也。<br/>
</p></div></body>
</html>
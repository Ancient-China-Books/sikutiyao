<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部四 易類四 學易記 九卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部四
<!--sf:-->易類四
</font><h2>
<!--ti:-->學易記 九卷
</h2>
<!--ed:-->兩江總督採進本
<p>
<!--no:-->元李簡撰。簡里貫未詳。自序稱己未歳承乏倅泰安。己未爲延祐六年。蓋仁宗時也。其書所採。自子夏易傳以逮張特立劉肅之說。凡六十四家。一一各標姓氏。其集數人之說爲一條者。亦注曰兼采某某。其不注者。則簡之新義矣。大抵仿李鼎祚集解。房審權義海之例。自序稱在東平時。與張中庸劉佚菴王仲徽。聚諸家易解節取之。張與王意在省文。劉之設心。務歸一說。僕之所取。寧失之多。以俟後來觀者去取。又稱己未歳取向所集重加去取。則始博終約。蓋非苟作。故所言多淳實不支。其所見楊彬夫五十家解。單渢三十家解。今並不存。卽所列六十四家遺書。亦多散佚因簡所輯。猶有什一之傳。則其功亦不在鼎祚審權下也。<br/>
</p></body>
</html>
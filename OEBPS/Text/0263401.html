<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->子部三十五
<!--sf:-->雜家類存目二
</font><h2>
<!--ti:-->尋樂編 一卷
</h2><p>
<!--no:-->明毛元淳撰。元淳字還樸。一字嬰中。松陽人。崇禎癸西歲貢生。是編乃其所撰語錄。序稱慕周茂叔尋孔顏樂處。遇會心轍便記錄。故以尋樂名編。然意旨頗爲淺近。自稱素性讀陳眉公書則躍然喜。讀李卓吾書則怫然不悅。非有意愛憎。乃氣味自有同異。蓋所見與繼儒相近。故著作亦復似之云。
</p><br/></div></body></html>
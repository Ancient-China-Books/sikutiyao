<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十五 傳記類存目一 范文正遺蹟 一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部十五
<!--sf:-->傳記類存目一
</font><h2>
<!--ti:-->范文正遺蹟 一卷
</h2>
<!--ed:-->浙江巡撫採進本
<p>
<!--no:-->不著撰人名氏。輯范仲淹生平遊歷。自其出於吳中。長於山東。以及洛陽陝西睦池饒潤諸地。爲仕宦所經。後人傳爲遺蹟者。採其名目。共爲一編。閒附以前人題詠碑刻。至於西夏堡寨。亦幷載之。中有文正書院等六圖。爲仲淹裔孫安崧所繪。蓋亦其後人所編也。<br/>
</p></div></body>
</html>
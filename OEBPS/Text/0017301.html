<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部九 易類存目三 羲畫憤參 二十五卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部九
<!--sf:-->易類存目三
</font><h2>
<!--ti:-->羲畫憤參 二十五卷
</h2>
<!--ed:-->浙江巡撫採進本
<p>
<!--no:-->國朝陸位時撰。位時字與偕。錢塘人。在前明嘗官鄞縣訓導。是書成於順治丙戌。前有位時自序。稱小憤小悟。大憤大悟。不憤不悟。憤之云者。心求通而未得之意。故云憤參。其書專闡河洛之數。而附益以先天之時令。後天之節序。首列卦爻象彖諸解。圖書諸說。毎條之首。設卦難數條。卦畫之下。列卦旨數條。卦後列六爻總論一篇。而以字義諸說。別標題目。參錯於經文之中。體例頗爲龐雜。前又有黃道周序。不署年月。中有時値鼎革語。考順治乙酉丙戌之閒。黃道周方從朱聿鍵稱兵閩中。勢不暇爲位時作序。況方輔聿鍵僭號改元。亦決不肯自稱鼎革。其爲依託無疑。蓋以道周喜談象數。與此書宗旨相近。故假借之以爲重耳。<br/>
</p></body>
</html>
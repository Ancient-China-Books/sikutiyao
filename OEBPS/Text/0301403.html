<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部五十四 小說家類存目二 廣諧史 十卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部五十四
<!--sf:-->小說家類存目二
</font><h2>
<!--ti:-->廣諧史 十卷
</h2>
<!--ed:-->內府藏本
<p>
<!--no:-->明陳邦俊編。邦俊字良卿。秀水人。先是徐常吉嘗採錄唐宋以來以物爲傳者。七十餘篇。彙而錄之。名曰諧史。邦俊因復爲增補。得二百四十餘首。夫寓言十九。原比諸史傳之滑稽。一時游戲成文。未嘗不可少資諷諭。至於效尤滋甚。面目轉同。無益文章。徒煩楮墨。搜羅雖富。亦難免於疊牀架屋之譏矣。<br/>
</p></div></body>
</html>
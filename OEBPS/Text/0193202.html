<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三 儒家類三 中庸衍義 十七卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部三
<!--sf:-->儒家類三
</font><h2>
<!--ti:-->中庸衍義 十七卷
</h2>
<!--ed:-->兩淮馬裕家藏本
<p>
<!--no:-->明夏良勝撰。良勝字于中。南城人。正德戊辰進士。官至太常寺少卿。事蹟具明史本傳。自宋以來。取古經之義。括擧條目。而推衍其說者。始葉時禮經會元。嗣則眞德秀大學衍義。良勝又因德秀之例。以闡發中庸。其書成於嘉靖閒。蓋以大禮疏稾事。謫戍遼海時作也。自性道教達道達德九經三重之屬。一一援據古今。推廣演繹。至於崇神仙。好符瑞。改祖制。抑善類數端。尤究極流弊。惓惓言之。盡皆爲世宗時事而發。然務抒獻納之忱。而無一毫怨懟譏訕之意。斯所以爲純臣之言也。中頗採邱濬大學衍義之說。考良勝於正德嘉靖閒。兩以鯁直杖謫。風節凜然。爲當世所重。其書雖近於濬書。至其人品。則非濬所可企及矣。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四十 總集類二 蘇門六君子文粹 七十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部四十
<!--sf:-->總集類二
</font><h2>
<!--ti:-->蘇門六君子文粹 七十卷
</h2>
<!--ed:-->原任工部侍郎李友棠家藏本
<p>
<!--no:-->不著編輯者名氏。卷首凡例。稱或傳爲陳亮所輯。然亮輯歐陽文粹序。載龍川集。而此書之序無考。則未必出於亮也。宋史稱黃庭堅張耒晁補之秦觀。爲蘇門四學士。而此益以陳師道李廌。稱蘇門六君子者。蓋陳李雖與蘇軾交甚晚。而師道則以軾薦起官。廌亦以文章見知於軾。故以類附之也。其文皆從諸家集中錄出。凡淮海集十四卷。宛邱集二十二卷。濟北集二十一卷。濟南集五卷。豫章集四卷。后山集四卷。頗有一篇之中。刊去首尾繁文。僅存其要語者。觀其所取。大抵議論之文居多。蓋坊肆所刊。以備程試之用也。陸游老學菴筆記曰。建炎以來。尚蘇氏文章。學者翕然從之。而蜀士尤盛。有語曰。蘇文熟。喫羊肉。蘇文生。喫菜羹云云。蓋風會所趨。併其從游之士。亦爲當代所摹擬矣。然其去取謹嚴。猶工文之士所輯。且李廌集世無傳本。今始從永樂大典裒輯成帙。頗藉此書相補苴。又張耒集寫本僅存。字多舛誤。陳師道集刊本。較詩差詳。較文則略。亦頗藉此書以勘正云。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部二十五 譜錄類 御定廣羣芳譜 一百券</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部二十五
<!--sf:-->譜錄類
</font><h2>
<!--ti:-->御定廣羣芳譜 一百券
</h2>
<p>
<!--no:-->康熙四十七年聖祖仁皇帝禦定。蓋因明王象晉羣芳譜而廣之也。凡改正其門目者三。以天譜歲譜併爲天時記。惟述物候榮枯。而天譜之雜述災詳。歲譜之泛陳節序者。俱删不錄。其鶴魚一譜。無關種植。亦無關民用。則竟全删。改正其體例者四。原本分條標目。前後參差。今每物先釋其名狀。次徵據事實。統標曰彙考。詩文題詠。統標曰集藻。製用移植諸法。統標曰別錄。其療治一條。恐參校未精。泥方貽誤。亦竟刊除。至象晉生於明季。不及見太平王會之盛。今則流沙蟠木。盡入版圖。航海梯山。鹹通職貢。凡殊方絕域之產。古所未聞者。俱一一詳載。以昭聖朝之隆軌。又象晉以田居閒適。偶爾著書。不能窺天祿石渠之祕。攷證頗疏。其所載者又多稗販於花鏡圃史諸書。或迷其出處。或舛其姓名。譌漏不可殫數。今則紬東觀之藏。開西崑之府。竝溯委窮源。詳爲補正。以成博物之鴻編。賜名廣羣芳譜。特聖人褒纖芥之善不沒剏始之功耳。實則新輯者十之八九。象晉舊文。僅存十之一二也。<br/>
</p></body>
</html>
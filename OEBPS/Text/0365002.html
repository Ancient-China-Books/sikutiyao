<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->山西巡撫採進本

<div id="text"><font size="-1">
<!--fi:-->集部二十四
<!--sf:-->別集類二十四
</font><h2>
<!--ti:-->浮湘集 四卷
<!--ti:-->山中集 四卷
<!--ti:-->憑几集 五卷
<!--ti:-->續集 二卷
<!--ti:-->息園存稾詩 十四卷
<!--ti:-->文 九卷
<!--ti:-->緩慟集 一卷
</h2><p>
<!--no:-->明顧璘撰。璘有國寶新編。已著錄。是編乃其詩文全集。浮湘集由開封府知府謫全州知州時作。蔡羽序之。山中集移病家居時作。陳朿序之。憑几集憑几續集。皆起官湖廣巡撫時作。皇甫汸序之。璘亦有自序。息園存稾。竝刻於嘉靖戊戌。詩稾陳大壯序之。文稾鄧繼中序之。附錄曰緩慟集。官工部侍郞時。哭其亡女之作。璘自序之。朱彝尊明詩綜。稱其尚有歸田集。今未見傳本。不知佚否也。明史文苑傳。稱璘初與同里陳沂王韋。號金陵三傑。後寶應朱應登繼起。號四大家。然璘應登羽翼李夢陽。而韋沂則頗持異論。又稱璘詩矩矱唐人。以風調勝。今觀其集。遠挹晉安之波。近驂信陽之乘。在正嘉閒。固不失爲第二流之首也。
</p><br/></div></body></html>
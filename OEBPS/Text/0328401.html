<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部九 別集類九 浮溪文粹 十五卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部九
<!--sf:-->別集類九
</font><h2>
<!--ti:-->浮溪文粹 十五卷
</h2>
<!--ed:-->江蘇巡撫採進本
<p>
<!--no:-->宋汪藻撰。明胡堯臣刊。其爲何人所編錄。則原本不載。他書亦未言及。不可得而復考矣。所載僅詩文八十五篇。未能盡窺全豹。然如洪邁所稱元祐太后手書中。漢家之厄十世。宜光武之中興。獻公之子九人。惟重耳之尚在數語。又宋齊愈責詞中。義重於生。雖匹夫不可奪志。士失其守。或一言幾於喪邦數語。又張邦昌責詞中。雖天奪其衷。坐愚如此。然君異於器。代匱可乎數語。皆當時所謂四六名篇。膾炙人口者。今竝在其中。則採掇菁華。亦已略具。其去取尚有別裁。故所錄大半精腴。頗足以資諷誦。昔歐陽修有文忠全集。而又有歐陽文粹。黃庭堅有山谷全集。而又有山谷精華錄。談藝家俱兩存不廢。今亦用其例。與新編浮溪集併著於錄。以備參訂焉。<br/>
</p></body>
</html>
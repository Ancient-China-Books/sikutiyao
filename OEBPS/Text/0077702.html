<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部三十七 四書類存目 中庸說 五卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部三十七
<!--sf:-->四書類存目
</font><h2>
<!--ti:-->中庸說 五卷
</h2>
<!--ed:-->浙江巡撫採進本
<p>
<!--no:-->國朝毛奇齡所論。其門人章大來樓宅中朱樟陳佑。及其子遠宗姪文輝編次。而各附以己說。皆與朱子章句互異。大旨以愼獨爲主。闡劉宗周之旨。蓋宗周奇齡之鄕人也。奇齡博洽羣書。其說經善於考證。至於舍考證而談義理。則違才易務。非其所長。又以辨才濟之。愈辨而愈支。固其所矣。<br/>
</p></div></body>
</html>
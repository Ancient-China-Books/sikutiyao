<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->兩淮馬裕家藏本

<div id="text"><font size="-1">
<!--fi:-->史部十五
<!--sf:-->傳記類存目一
</font><h2>
<!--ti:-->陋巷志 八卷
</h2><p>
<!--no:-->明呂兆祥撰。顏子陋巷。相傳在曲阜孔廟東北六百步。舊無紀載。正德中。提學副使陳鎬。始爲作志。萬歷中。御史楊光訓。又續編輯之。而兆祥是編。蓋因二家之本。重爲訂定。所載皆歷代崇祀典禮。而冠以退省從行諸圖。
</p><br/></div></body></html>
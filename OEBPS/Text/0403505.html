<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十五 別集類存目九 丁野鶴詩鈔 十卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十五
<!--sf:-->別集類存目九
</font><h2>
<!--ti:-->丁野鶴詩鈔 十卷
</h2>
<!--ed:-->江西巡撫採進本
<p>
<!--no:-->國朝丁耀亢撰。耀亢字西生。號野鶴。諸誠人。順治中由貢生官至惠安縣知縣。是集凡分五種。曰椒邱集二卷。起甲午。終戊戌。官容城教諭時所作。曰陸舫詩草五卷。起戊子。終癸已。皆其入都以後所作。曰江干草一卷。起己亥終庚子。曰歸山草一卷。起壬寅終丙午。曰聽山亭草一卷。起丁未止己酉。自陸舫詩草以前。耀亢所自刻。江干草以下。皆其子愼行所續刻也。耀亢少負雋才。中更變亂栖遲覉旅。時多激楚之音。自入都以後。交遊漸廣。聲氣日盛。而性情之故亦日薄。王士禎池北偶淡。載其陶令兒郞諸葛妻一律。謂野鶴晚遊京師。與王文安諸公倡和。其詩亢厲。無此風致。蓋亦有所不滿矣。<br/>
</p></div></body>
</html>
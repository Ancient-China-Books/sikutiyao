<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江范懋柱家天一閣藏本

<div id="text"><font size="-1">
<!--fi:-->史部四十五
<!--sf:-->史評類存目一
</font><h2>
<!--ti:-->宋論 三卷
</h2><p>
<!--no:-->明劉定之撰。定之有易經圖釋。已著錄。此書取宋史自太祖迄衞王事蹟。每條節文提要。各爲論於其後。凡二十八篇。持論頗正。故鄭瑗井觀瑣言。以爲勝於宋史筆斷。然亦取太宗弒奪之說。至謂尼瑪哈（尼瑪哈。原作粘罕。今改正。）爲太祖復生。委巷鄙言。何可訓也。
</p><br/></div></body></html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十二 詔令奏議類存目 獻忱集 二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部十二
<!--sf:-->詔令奏議類存目
</font><h2>
<!--ti:-->獻忱集 二卷
</h2>
<!--ed:-->安徽巡撫採進本
<p>
<!--no:-->明高拱撰。所載皆賀謝奏疏。自序云。國制廷臣賀謝皆無疏。近歲章奏寖盛。節賀無俟言。凡有瑞應。必疏賀。而大僚遷官。及有譴有賜。無不疏謝者。乃次第成帙。名獻忱集。明史藝文志作五卷。豈先有別行之本五卷。後編入文集。乃删併爲二卷耶。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部十八 術數類一 大衍索隱 三卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部十八
<!--sf:-->術數類一
</font><h2>
<!--ti:-->大衍索隱 三卷
</h2>
<!--ed:-->永樂大典本
<p>
<!--no:-->宋丁易東撰。易東有周易象義。已著錄。是書專明大衍之數。臚採先儒緒論。而以己意斷之。王宏撰山志曰。丁氏萃五十七家之說爲稽衍。又自爲原衍翼衍。據易東自序云。旣成原衍翼衍二書。復爲稽衍。則王氏未見原本也。其書篇第。蓋自大衍之數五十。其用四十九以下三十六圖爲原衍。自圖五十五數。衍成五十位以下二十九圖爲翼衍。自乾鑿度以下。列諸家之說。而系以論斷者爲稽衍。凡三卷。卷各有序。永樂大典旣脫去目錄及原衍之序。又譌翼衍爲翼行。而錯稽衍篇。題於翼衍內。前後至爲紊雜。朱彝尊經義考則誤以原衍序爲全書自序。而世所傳別本。又全佚去稽衍一篇。蓋流傳旣稀。益滋譌謬。幸別本所載原目。尚有全文。謹據永樂大典。補足稽衍一卷。其次序之凌亂者。則據原目釐正。仍爲完帙焉。<br/>
</p></body>
</html>
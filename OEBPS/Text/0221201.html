<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部十七 天文算法類二 幾何論約 七卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部十七
<!--sf:-->天文算法類二
</font><h2>
<!--ti:-->幾何論約 七卷
</h2>
<!--ed:-->內府藏本
<p>
<!--no:-->國朝杜知耕撰。知耕字臨甫。號伯瞿。柘城人。是書取利瑪竇與徐光啓所譯幾何原本。復加删削。故名論約。光啓於幾何原本之首。冠雜議數條。有云此書有四不必。不必疑。不必揣。不必試。不必改。有四不可得。欲脫之不可得。欲駁之不可得。欲減之不可得。欲前後更置之不可得。知耕乃刊削其文。似乎蹈光啓之所戒。然讀古人書。往往各有所會心。當其獨契。不必喻諸人人。幷不必印諸著書之人。幾何原本十五卷。光啓取其六卷。歐几里得以絕世之藝。傳其國遞授之祕法。其果有九卷之宂贅。待光啓去取乎。各取其所欲取而已。知耕之取所欲取。不足異也。梅文鼎算數造微。而所著幾何摘要。亦有所去取於其閒。且稱知耕是書。足以相證。則是書之删繁舉要。必非漫然矣。<br/>
</p></body>
</html>
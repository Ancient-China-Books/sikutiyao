<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部三十 地理類存目三 萬歷德州志 十二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部三十
<!--sf:-->地理類存目三
</font><h2>
<!--ti:-->萬歷德州志 十二卷
</h2>
<!--ed:-->兩淮鹽政採進本
<p>
<!--no:-->明李〓撰。〓長洲人。萬歷二年。以貢生官德州學正。是編爲目凡十一。明制德州領德平平原二縣。而志惟載本州。不及屬邑。凡例謂二邑各自有志。故不載。是猶可也。於建置志特立坊表一門。已覺淺陋。至寓賢旣屬流寓。竝非盡通籍之人。乃敍於宦績。更爲龐雜。且德州爲漕運孔道。山川一門。不載運河。則脫略已甚矣。是書所列職官。至天啓中止。旣學正一官。〓後尚有二十人。則又續有增益。非〓舊本矣。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四十四 總集類存目一 殘本諸儒奧論策學統宗 二十卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部四十四
<!--sf:-->總集類存目一
</font><h2>
<!--ti:-->殘本諸儒奧論策學統宗 二十卷
</h2>
<!--ed:-->浙江巡撫採進本
<p>
<!--no:-->元譚金孫編。金孫字叔金。號存理。自稱古雲人。不知古雲爲何地也。是編雜選宋人議論之文。分類編輯。以備程試之用。凡後集八卷。續集七卷。別集五卷。而闕其前集。蓋不完之本。原本又以陳繹曾文筌。石桓詩小譜。冠於卷首。而總題曰新刊諸儒奧論策學統宗。增入文筌詩譜。文理宂贅。殆麻沙庸陋書賈所爲。今析文筌詩譜。別入詩文評類。而此書亦復其本名。庶不相淆焉。<br/>
</p></div></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十一 別集類二十一 詠物詩 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部二十一
<!--sf:-->別集類二十一
</font><h2>
<!--ti:-->詠物詩 一卷
</h2>
<!--ed:-->浙江鮑士恭家藏本
<p>
<!--no:-->元謝宗可撰。宗可自稱金陵人。其始末無考。相傳爲元人。故顧嗣立元百家詩選。錄是編於戊集之末。亦不知其當何代也。昔屈原頌橘。荀況賦蠶。詠物之作。萌芽於是。然特賦家流耳。漢武之天馬。班固之曰雉寶鼎。亦皆因事抒文。非主於刻畫一物。其託物寄懷。見於詩篇者。察邕詠庭前石榴。其始見也。沿及六朝。此風漸盛。王融謝朓。至以唱和相高。而大數多主於隸事。唐宋兩朝。則作者蔚起。不可以屈指計矣。其特出者。杜甫之此興深微。蘇軾黃庭堅之譬喻奇巧。皆挺出衆流。其餘則唐尚形容。宋參議論。而寄情寓諷。㫄見側出於其中。其大較也。中閒如雍鷺鷥。崔鴛鴦。鄭鷓鴣。各以摹寫之工。得名當世。而宋代謝蝴蝶等。遂一題衍至百首。但以得句相誇。不必緣情而作。於是別岐爲詩家小品。而詠物之變極矣。宗可此編。凡一百六首。皆七言律詩。如不詠燕蝶而詠睡蝶。不詠鴈鶯而詠鴈字鶯梭。其標題亦皆纖仄。蓋沿雍陶諸人之波。而彌趨新巧。瞿宗吉歸田詩話曰。謝宗可百詠詩。世多傳誦。除走馬燈蓮葉舟混堂睡燕數篇。難得全首佳者。其說信然。然四詩亦非高作。顧嗣立錄其四十首。文摘其警句二十聯。其中如筆陣之怒擲龍蛇雲霧泣。長驅風雨鬼神驚。則傷於麤豪。螳螂簪之鬢雪冷侵霜斧落。髮雲低壓翠裳空。則傷於湊砌。特以格調雖卑。才思尚豔。詩教廣大。宜無所不有。元人舊帙。姑存之備一體耳。歸田詩話又曰。曩見邱彥能誦宗可賣花聲詩一首。百詠中不載。蓋性旣喜此一格。則隨事成吟。非作此一集而絕筆。彥能所誦。殆出於此焦旣成之後歟。<br/>
</p></body>
</html>
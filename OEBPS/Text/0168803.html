<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部三十六 職官類存目 職官志 一卷 附後紀妃嬪傅外戚傳 三篇</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部三十六
<!--sf:-->職官類存目
</font><h2>
<!--ti:-->職官志 一卷
<!--st:--><font size="-1">附</font>後紀妃嬪傅外戚傳 三篇
</h2>
<!--ed:-->副都御史黃登賢家藏本
<p>
<!--no:-->不著撰人名氏。所紀惟部院寺監諸司職掌。不及武臣及外官。蓋非足本也。其敍歷朝官制。至穆宗而止。閒有稱今上云云者。蓋書成於萬歷中。記載寥寥。不足以存掌故。末附后紀。稱史官楊繼禮撰。此書殆卽繼禮史局殘本。偶留於世歟。繼禮華亭人。萬歷壬辰進士。<br/>
</p></div></body>
</html>
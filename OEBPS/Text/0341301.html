<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部十六 別集類十六 可齋雜稾 三十四卷 續稾 八卷 續稾後 十二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部十六
<!--sf:-->別集類十六
</font><h2>
<!--ti:-->可齋雜稾 三十四卷
<!--ti:-->續稾 八卷
<!--ti:-->續稾後 十二卷
</h2>
<!--ed:-->浙江鮑士恭家藏本
<p>
<!--no:-->宋李曾伯撰。曾伯字長孺。覃懷人。丞相邦彥之孫。南渡後流寓嘉興。邦彥庸材具位。時有浪子之稱。而曾伯則能以事功顯。由著作郞兩分溝漕節。七開大閫。通知兵事。所至皆有實績。後官至觀文殿學士。爲南渡以後名臣。集中多奏疏表狀之文。大抵深明時勢。究悉物淸。多可以見諸施用。惟詩詞才氣縱橫。頗不入格。要亦戛戛異人。不屑拾慧牙。後其雜稿編於淳祐壬子。續稾編於寶祐甲寅。續稾後不著年月。不知編於何時。皆有曾伯自序。其子杓嘗彙三稾。刻之荊州。湖北倉使劉籈。又刻之武陵。咸淳庚午。書肆又爲小本刊行。其序卽杓所作。蓋其人其文。竝爲當時所重。故流傳之廣如是也。然三稾皆各自爲編。至元嘉禾志。始稱爲可齋類稾。蓋後人合而名之。殊非宋刻之舊。今仍標三集之本名。從其朔焉。<br/>
</p></body>
</html>
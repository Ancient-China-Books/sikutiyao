<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->史部十八
<!--sf:-->傳記類存目四
</font><h2>
<!--ti:-->歷代相業軍功考 二卷
<!--ti:-->明代相業軍功考 二卷
</h2><p>
<!--no:-->明沈夢熊撰。夢熊字兆揚。歸安人。是書成於天啓癸亥。所錄歷代相業。自伊尹至陸秀夫。四十七人。軍功自呂望至孟珙。五十人。明代相業。自楊士奇至申時行。十三人。軍功自徐達至王崇古。三十人。前載事實。末附評語。大抵節錄史文。別無考證。評語亦皆陳因之談。
</p><br/></div></body></html>
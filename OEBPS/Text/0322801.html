<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部六 別集類六 歐陽文粹 二十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部六
<!--sf:-->別集類六
</font><h2>
<!--ti:-->歐陽文粹 二十卷
</h2>
<!--ed:-->編修勵守謙家藏本
<p>
<!--no:-->宋陳亮編。亮有三國紀年。已著錄。是編有亮乾道癸巳後敘。謂錄公文凡一百三十篇。案修著作浩繁。亮所選不及十之一二。似不足盡其所長。然考周必大序。謂居士集經公決擇。篇目素定。而參校衆本。迥然不同。如正統論吉州學記瀧岡阡表皆是也。今以此本校之。與必大之言正合。是書卷首有原正統論明正統論正統論上正統論下四篇。居士集則但存正統論上下二篇。其正統論上。乃以原正統論學者疑焉以上十餘行竄入。而論內其可疑之際有四。其不同之說有三。以下半篇。多删易之。其正統論下。復取明正統論。斯立正統矣以上數行竄入。而論內昔周厲王之亂以下。亦大半删易之。其他字句異同。不可枚舉。皆可以資參考。固不妨與原集竝存也。<br/>
</p></body>
</html>
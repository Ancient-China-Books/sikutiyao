<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->直隸總督採進本

<div id="text"><font size="-1">
<!--fi:-->經部四十四
<!--sf:-->小學類存目二
</font><h2>
<!--ti:-->韻學 五卷
</h2><p>
<!--no:-->國朝王植撰。音韻之學。自古迄今。變而不常。亦推而愈密。古音數變而爲今韻。歷代各殊。此變而不恆者也。今韻旣定。又剖析而爲等韻。此推而益密者也。古韻與今韻。音讀各異。部分亦殊。吳棫不知其故。而以音讀之異名爲叶。部分之殊注爲通轉。而古韻遂亂。今韻之定在前。等韻之分在後。實因韻字而分等。非因韻等而分字。韓道昭熊忠。不知其故。於是以字母顛倒韻字。而今韻又亂。自明以來。惟陳第顧炎武及近日之江永。織其源流。他若馬自援之講今韻。愈細而舊法愈失。毛奇齡之講古韻。愈辨而端緒愈淆矣。植作是書。不能從源而分流。而乃執末以議本。攻所必不能攻。而遵所必不可遵。故用力彌勤。而彌於古法未合也。
</p><br/></div></body></html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->江西巡撫採進本

<div id="text"><font size="-1">
<!--fi:-->集部十五
<!--sf:-->別集類十五
</font><h2>
<!--ti:-->洺水集 三十卷
</h2><p>
<!--no:-->宋程珌撰。珌字懷古。休寧人。以先世居洺州。因自號洺水遺民。紹熙四年進士。理宗朝累官禮部尚書翰林學士知制誥。歷端明殿學士致仕。事蹟具宋史本傳。珌立朝以經濟自任。詩詞皆不甚擅長。俞文豹吹劍錄。稱其省試紅藥當階翻詩。黃麻方草罷。紅藥正花翻一聯。亦未爲佳句。至於論備邊蠲稅諸疏。則拳拳於國計民瘼。詳明剴切。利病井然。蓋所長在此不在彼也。其跋洪邁萬首絕句。以爲不當進之於朝。與張栻祇呂祖謙撰文鑑。大意相類。未免操之己蹙。至於跋張載西銘。論其欲復井田爲不可。則深明今古之宜。破除門戶之見。其識迥在講學諸儒上矣。集本六十卷。載於書錄解題。此本乃崇禎乙巳。其裔孫至遠所刻。僅三十卷。原序稱歲久散佚。舊闕其半云。
</p><br/></div></body></html>
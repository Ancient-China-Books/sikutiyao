<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三十九 雜家類存目六 然疑錄 六卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部三十九
<!--sf:-->雜家類存目六
</font><h2>
<!--ti:-->然疑錄 六卷
</h2>
<!--ed:-->江蘇巡撫採進本
<p>
<!--no:-->國朝顧奎光撰。奎光有春秋隨隨筆。已著錄。是編乃其筆記之文。其中說春秋者十之五六。說四書者十之二三。其他論史論詩論文。及雜論事理者。僅十之一二。所徵引不甚博。而立說大抵中理。其論四書。取毛奇齡之淹洽。而不取其巧辨。論春秋駁胡安國諸人之苛刻。而一一原情準勢。皆爲可取。論嘉靖大禮一事。歷駁張璁桂萼方獻夫之說。而謂楊廷各特操之已蹙。遂相激彌甚。可爲持平之議。其論文論詩。亦具有所見。惟力駁公羊傳爲尊者諱之文。則似持平而實乖理。夫褒貶者。是非之公義。聖八不得私也。忠孝者。臣子之大分。聖人亦不得越也。董狐之於趙盾。南史之於崔杼。特同爲齊晉之臣耳。若春秋則魯史。孔子則魯人也。其被弒之主。若隱公閔公。皆魯之先君。其與弒之人。若桓公宣公。亦魯之先君也。書薨而不地。其實固不沒矣。如儼然立其子孫之朝。而奮筆大書。以惡逆之名加祖宗。是豈天理之所宜。而人情之所安哉。奎光所論。是證父攘羊之直。非聖人這義也。<br/>
</p></div></body>
</html>
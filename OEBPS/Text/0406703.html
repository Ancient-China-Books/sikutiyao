<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十六 別集類存目十 寒村集 三十六卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十六
<!--sf:-->別集類存目十
</font><h2>
<!--ti:-->寒村集 三十六卷
</h2>
<!--ed:-->江蘇周厚堉家藏本
<p>
<!--no:-->國朝鄭梁撰。梁字禹梅。慈谿人。康熙戊辰進士。官至高州府知府。是編詩分十一集。一曰見黃稾詩删五卷。二曰五丁詩稾五卷。三曰安庸集一卷。四曰玉堂集一卷。五曰歸省偶錄一卷。六曰還朝詩存一卷。七曰玉堂後集一卷。八曰寶善堂集一卷。九曰白雲軒集一卷。十曰南行雜錄一卷。十一曰高州詩集二卷。文分四集。一曰見黃稾二卷。二曰五丁集二卷。三曰安庸集二卷。四曰寒村雜錄二卷。補一卷。又半生亭集一卷。息尚編四卷。則詩文合刻也。梁受學於黃宗羲。嘗謂陳師道年三十一見黃魯直。盡焚其稾而學焉。梁見宗羲時亦三十一。故詩文皆以見黃稾爲冠。其文得之宗羲者爲多。而根柢較宗羲少薄。詩則㫄門別徑。殆所謂有韻之語錄。其書定山詩鈔句云。明朝詩學崔公甫。若語仙才拜定山。可以得其宗旨之所在矣。<br/>
</p></div></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十六 傳記類存目二 心齋類編 二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部十六
<!--sf:-->傳記類存目二
</font><h2>
<!--ti:-->心齋類編 二卷
</h2>
<!--ed:-->兩江總督採進本
<p>
<!--no:-->明王元鼎編。元鼎泰州人。王艮之後。書中綸音首簡廟謨首錄二跋。自稱艮之元孫。彙選標題。跋又自稱艮之曾孫刊版。必有一譌也。是書紀崇禎四年。艮從祀孔廟始末。上卷爲奏疏類篇。錄嘉靖閒巡撫劉節御史吳悌薦艮二疏。幷諸廷臣請從祀三疏。請諡一疏。下卷爲別傳類編。錄萬歷辛丑翰林館課。以王艮傳命題。諸詞臣所擬傳十六篇。上卷之前。冠以崇禎三年諭旨一道。題曰綸音首簡。又載崇禎辛未會試策題一道。問明從祀文廟諸人數及艮名者。題曰廟謨首錄。而以鄉紳揭帖尺牘附卷末。又列諸家著述之有涉於艮者。曰彙選標題。列公私祠祀及艮者。曰禋祀類紀。元鼎聞邸報志喜詩四首。亦編其中。體例頗爲繁碎。考明史儒林傳。以艮附王畿傳中。紀其終始甚詳。然不載有從祀孔廟事。今兩廡俎豆。亦無艮位。不知元鼎何以有此書也。<br/>
</p></body>
</html>
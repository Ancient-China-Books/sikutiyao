<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->安徽巡撫採進本

<div id="text"><font size="-1">
<!--fi:-->經部四十三
<!--sf:-->小學類存目一
</font><h2>
<!--ti:-->他山字學 二卷
</h2><p>
<!--no:-->國朝錢邦芑撰。邦芑字開少。丹徒人。晚爲僧。號大錯。其書辨正字畫及音讀之誤。凡四十三目。大抵本於郭忠恕佩觿。及李文仲字鑑諸書。而蒐輯末廣。如一字數音考。內苴字載至十五音。爲書中極多之數。而韻會小補。載此字實有十八音。他若廣韻集韻所載重音。開卷可見者。亦百不得其一二。
</p><br/></div></body></html>
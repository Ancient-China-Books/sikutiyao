<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江鮑士恭家藏本

<div id="text"><font size="-1">
<!--fi:-->子部四十五
<!--sf:-->類書類一
</font><h2>
<!--ti:-->永嘉八面鋒 十三卷
</h2><p>
<!--no:-->不著撰人名氏。卷末有明宏治癸亥都穆跋。謂宋時常有版刻。第云永嘉先生。考陳傅良葉適。當時皆稱永嘉先生。相傳此爲傅良所撰。或曰葉氏爲之。今觀其閒多傳良平日之語。其爲陳氏無疑云云。案宋史傅良本傳。載所撰有詩解詁。周禮說。春秋傳左氏章指。行於世。不載此書。其爲果出傅良與否。別無顯證。然觀其第二卷中稱今之勸農。不必責於江浙。而當責於兩淮。大江以北。黃茅白葦。蔡蔚盈目。又稱太上皇朝隅官爲民害。太上皇毅然罷之。第三卷稱國朝熙寧中。則固確然爲南志宋書。其魯桓不作魯威。犯欽宗諱。魏徵不作魏證。犯仁宗嫌名。蓋明人重刻所改也。其書凡提綱八十有八。每綱又各有子目。皆預擬程試荅策之用。非欲著書。故不署名耳。宋人好持議論。亦一代之風尚。而要其大旨。不失醇正。永嘉之學。倡自呂祖謙。和以葉適及傅良。遂於南宋諸儒。別爲一派。朱子頗以涉於事功爲疑。然事功主於經世。功利主於自私。二者似一而實二。未可盡斥永嘉爲霸術。且聖人之道。有體有用。天下之勢。有緩有急。陳亮上孝宗疏。所謂風痹不痛癢者。未嘗不中薄視事功之病。亦未可盡斥永嘉爲俗學也。是編雖科舉之書。專言時務。亦何嘗涉申韓商孔之術哉。
</p><br/></div></body></html>
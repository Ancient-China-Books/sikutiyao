<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部四十三 小學類存目一 小爾雅 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部四十三
<!--sf:-->小學類存目一
</font><h2>
<!--ti:-->小爾雅 一卷
</h2>
<!--ed:-->通行本
<p>
<!--no:-->案漢書藝文志。有小爾雅一篇。與撰人名氏。隨書經籍志。唐書藝文志。竝載李軌註。小爾雅一卷。其書久佚。今所傳本。則孔叢子第十一篇鈔出別行者也。分廣詁廣言廣訓廣義廣名廣服廣器廣物廣鳥廣獸十章。而益以度量衡爲十三章。頗可以資考據。然亦時有舛迕。如廣量云。豆四謂之區。區四謂之釜。本諸春秋傳。四升爲豆各自其四以登於釜之文。下云。釜二有半謂之藪。與儀禮十六斗曰藪合。其下又云。藪二有半謂之缶。缶二謂之鍾。則實八斛。乃春秋傳所謂陳氏新量。非齊舊量六斛四斗之鍾。是豆釜區用舊量。鍾側用新量也。廣衡曰。兩有半曰捷。倍捷曰舉。倍舉曰鋝。公羊傳疏。引賈逵稱俗儒以鋝重六兩者。蓋卽指此。使漢代小學遺書。果有此語。逵必不以俗儒目之矣。他如謂鵠中者謂之正。則併正鵠之名不辨。謂四尺謂之仞。則考工記澮深二仞。與洫深八尺無異矣。漢儒說經。皆不援及。迨杜預註左傳。始稍見徵引。明是書漢末晚出。至晉始行。非漢志所稱之舊本。晃公武讀書志。以爲孔子古文。殆循名而失之。相傳已久。姑存其目。若其文則已見孔叢子。不複錄焉。<br/>
</p></body>
</html>
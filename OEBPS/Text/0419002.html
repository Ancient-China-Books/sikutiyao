<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四十二 總集類四 閩中十子詩 三十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部四十二
<!--sf:-->總集類四
</font><h2>
<!--ti:-->閩中十子詩 三十卷
</h2>
<!--ed:-->浙江汪汝瑮家藏本
<p>
<!--no:-->明袁表馬熒同編。表字景從。熒字用昭。皆福州人。閩中十子者。一曰福淸林鴻。有膳部集。一曰長樂陳亮。有儲玉齋集。一曰長樂高廷禮。有木天淸氣集。嘯臺集。一曰閩縣王恭。有白雲樵唱。鳳臺淸嘯。草澤狂歌諸集。一曰閩縣唐泰。詩軼不傳。散見善鳴集中。一曰閩縣鄭定。有澹齋集。一曰永福王偁。有虛舟集。一曰閩縣王襃。有養靜集。一曰閩縣周元。有宜秋集。一曰侯官黃元。其集名不傳。皆明初人。萬歷丙子。表等卽高以陳家所藏諸人之詩。選爲是集。考閩中詩派。多以十子爲宗。厥後輾轉流傳。漸成窠臼。其初已有唐摹晉帖之評。其後遂至有詩必律。有律必七言。而晉安一派。乃至爲世所詬厲。論閩中詩者。嘗深病之要其濫觴之始。不至是也。十人遣集已不盡傳。傳者亦不盡可錄此編採擷菁華。存其梗槩。猶可以見一時之風氣。固宜存以備一格焉。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部六 易類六附錄 周易乾鑿度 二卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部六
<!--sf:-->易類六附錄
</font><h2>
<!--ti:-->周易乾鑿度 二卷
</h2>
<!--ed:-->永樂大典本
<p>
<!--no:-->案周易乾鑿度鄭康成注。與乾坤鑿度本二書。晁公武竝指爲倉頡修。古籀文誤併爲一。永樂大典遂合加標目。今考宋志有鄭康成注易乾鑿度三卷。而不及乾坤鑿度。則知宋時固自單行也。說者稱其書出於先秦。自後漢書南北朝諸史。及唐人撰五經正義。李鼎祚作周易集解。徴引最多。皆於易旨有所發明。較他緯獨爲醇正。至於太乙九宮四正四維。皆本於十五之說。乃宋儒戴九履一之圖所由出。朱子取之。列於本義圖說。故程大昌謂漢魏以降。言易學者。皆宗而用之。非後世所託爲。誠稽古者所不可廢矣。原本文字斷闕。多有譌舛。謹依經史所引各文。及㫄采明錢叔寶舊本。互相校正。增損若干字。其定爲上下二卷。則從鄭樵通志之目也。<br/>
</p></div></body>
</html>
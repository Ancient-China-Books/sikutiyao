<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->兩淮鹽政採進本

<div id="text"><font size="-1">
<!--fi:-->史部三十三
<!--sf:-->地理類存目六
</font><h2>
<!--ti:-->淞故述 一卷
</h2><p>
<!--no:-->明楊樞撰。樞字運之。自稱細林山人。華亭人。嘉靖戊子擧人。官至江西臨江府同知。是書乃所述松江一郡遺聞軼事。以補志乘之闕略者。松江本以吳淞江得名。明初因地多水災。故去水旁以禳之。此書標目。則猶仍其本名也。書中於地理人物行誼藝能文字題詠。以及詼諧瑣屑之事。無不備載。其藝文籍用宋孝王關東風俗傳例。載陸續渾天圖以下凡百餘種。悉其鄉人著作。可爲徵文考獻之資。至於元楊維禎之名。或從木。或從示。諸書參差不一。樞以歲月求之。謂字本從木。入明後以諸王有諱楨者。始改從示。其言殊臆測無據。又李至剛在永樂時。以善於附會。深蒙傾險之譏。而樞信明一統志之虛詞。反目以德量寬宏。惜松江舊志略而不載。亦未免涉回護鄉曲之私也。
</p><br/></div></body></html>
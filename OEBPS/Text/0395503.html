<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十二 別集類存目六 樗全集 七卷 附錄 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十二
<!--sf:-->別集類存目六
</font><h2>
<!--ti:-->樗全集 七卷
<!--ti:-->附錄 一卷
</h2>
<!--ed:-->福建巡撫採進本
<p>
<!--no:-->明王畿撰。畿字翼邑。號慕蓼。晉江人。萬歷戊戌進士。官至浙江布政使。與講學之王畿同名。非一人也。是集詩文共七卷。末附家譜勸戒二十則爲一卷。畿立身居官。矯矯自勵。故所爲詩文。皆質樸類其爲人。卷首序爲施邦曜所作。畿視學浙江時。拔邦曜第一。邦曜貧不能婚。畿爲備聘。拜鴈於官署。邦曜卽於是秋登第。後殉節爲完人。其識鑒爲世所推服云。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->集部二十四
<!--sf:-->別集類二十四
</font><h2>
<!--ti:-->楓山集 四卷
<!--ti:-->附錄 一卷
</h2><p>
<!--no:-->明章懋撰。懋有楓山語錄。已著錄。懋初在詞垣。以直諫著名。今集中第一篇。卽其原疏。考元夕張燈。未爲失德。詞臣賡韻。亦有前規。而反覆力爭。近乎伊川之諫折柳。未免矯激太過。然其意要不失於持正。故君子猶有取焉。至其平生淸節。矯矯過人。可謂耿介拔俗之操。其講學恪守前賢。弗踰尺寸。不屑爲浮夸表暴之談。在明代諸儒。尤爲淳實。明史本傳。稱或諷之爲文章。則對曰。此小技耳。予弗暇。有勸以著述者。曰先儒之言至矣。芟其繁可也。蓋其旨惟在身體力行。而於話言文字之閒。非所畱意。故生平所作。止於如此。然所存皆辭意醇正。有和平溫厚之風。蓋道德之腴。發爲詞章。固非蠟貌梔言者。所可比爾。
</p><br/></div></body></html>
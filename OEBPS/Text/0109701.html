<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部六 別史類 契丹國志 二十七卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部六
<!--sf:-->別史類
</font><h2>
<!--ti:-->契丹國志 二十七卷
</h2>
<!--ed:-->浙江鮑士恭家藏本
<p>
<!--no:-->宋葉隆禮撰。隆禮號漁林。嘉興人。淳祐七年進士。由建康府通判。歷官祕書丞。奉詔撰次遼事爲此書。凡帝紀十二卷。列傳七卷。晉降表宋遼誓書議書一卷。南北朝及諸國饋貢禮物數一卷。雜載地理及典章制度二卷。行程錄及諸雜記四卷。錢曾讀書敏求記稱其書法謹嚴。筆力詳贍。有良史風。而蘇天爵三史質疑則謂隆禮不及見國史。其說多得於傳聞。譏其失實甚多。今觀其書。大抵取前人紀載原文。分條採摘。排比成編。穆宗以前紀傳。則本之資治通鑑。穆宗以後紀傳。及諸雜紀。則本之李燾長編等書。其胡嶠陷北記。則本之歐史四夷附錄。諸番記及達錫伊都等傳。則本之洪皓松漠記聞。雜記。則本之武圭燕北雜記。（案圭書今不傳。其言略見曾慥類說。）皆全襲其詞。無所更改。閒有節錄。亦多失當。如通鑑載太祖始立爲王事。上云恃強不受代。故下云七部求如約。今此書删去不受代之文。則所謂如約者。果何事乎。又長編載聖宗南侵事。云天雄軍聞契丹至。闔城惶遽。契丹潛師城南。設伏狄相廟。遂南攻德淸。王欽若遣將追擊。伏起。天雄兵不能進退。其情事甚明。今此書於闔城惶遽下。卽接伏起云云。而盡删其潛師設伏之文。則所伏者果誰之兵乎。又松漢記聞載黃頭女眞。金人每當出戰。皆令前驅。蓋洪皓所親見。其爲金人事甚明。今此書乃徑改金人爲契丹。採入遼志。則益爲顚倒事實矣。又帝紀中凡日食星變諸事。皆取長編所記。案年臚載。然遼宋歷法不齊。朔閏往往互異。如聖宗開泰九年。遼二月置閏。宋十二月置閏。宋之七月。在遼當爲八月。而此書仍依宋法書七月朔日食此類亦俱失考。蓋隆禮生南渡後。距遼亡已久。北土載籍。江左亦罕流傳。僅據宋人所修史傳。及諸說部。鈔撮而成。故本末不能悉具。蘇天爵所論。深中其失。錢曾蓋未之詳核也。特諸家目錄所載。若遼庭須知。使遼圖鈔。北遼遺事。契丹疆宇圖。契丹事迹諸書。隆禮時尚未盡佚。故所錄亦頗有可據。如道宗壽隆紀年。此書實作壽昌。與遼史所遺碑刻之文並合。可以證遼史之誤。又天祚紀所載與金攻戰。及兵馬漁獵諸事。較遼史紀志爲詳。存之亦可備參考。惟其體例參差。書法顚舛。忽而內宋。則或稱遼帝。或稱國主。忽而內遼。則以宋帝年號。分注遼帝年號之下。旣自相矛盾。至楊承勳劫父叛君。蔑倫傷教。而取胡安國之謬說。以爲變不失正。尤爲無所別裁。又書爲奉宋孝宗敕所撰。而所引胡安國說。乃稱安國之諡。於君前臣名之義。亦復有乖。今並仰遵聖訓。改正其譌。用以昭千古之大公。垂史册之定論焉。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十一 別集類存目五 越草 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十一
<!--sf:-->別集類存目五
</font><h2>
<!--ti:-->越草 一卷
</h2>
<!--ed:-->浙江范懋柱家天一閣藏本
<p>
<!--no:-->明沈明臣撰。明臣有通州志。已著錄。明臣屢試不第。與山陰徐渭。同入胡宗憲幕。宗憲逮繫卒於獄。賓客星散。獨明臣持所作誄詞。遍爲訟寃。其行誼爲世所重。詩則才氣坌涌。得之太易。此集乃萬歷己卯。明臣適鹽官時所作。留其稾於錢氏者。鹽官地近禦兒。故越境也。因以越草爲名。元日以下數首。乃其家居所作。以同爲是年之詩。故竝附錄焉。<br/>
</p></div></body>
</html>
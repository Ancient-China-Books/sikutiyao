<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部七 易類存目一 周易說翼 三卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部七
<!--sf:-->易類存目一
</font><h2>
<!--ti:-->周易說翼 三卷
</h2>
<!--ed:-->江西巡撫採進本
<p>
<!--no:-->明呂柟撰。柟字仲木。號涇野。高陵人。正德戊辰進士第一。官至南京禮部右侍郎。事蹟具明史儒林傳。是編乃柟平時講授。其門人馬書林韋鸞滿潮等。錄其問答之語而成。毎卦皆有論數條。專主義理。不及象數。前有嘉靖己亥王獻芝序。後有李遂跋。<br/>
</p></div></body>
</html>
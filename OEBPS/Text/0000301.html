<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部一 易類一 周易鄭康成註 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部一
<!--sf:-->易類一
</font><h2>
<!--ti:-->周易鄭康成註 一卷
</h2>
<!--ed:-->通行本
<p>
<!--no:-->宋王應麟編。應麟字伯厚。慶元人。自署浚儀。蓋其祖籍也。淳祐元年進士。寶祐四年復中博學鴻詞科。官至禮部尚書。兼給事中。事蹟具宋史儒林傳。案隋志載鄭元周易註九卷。又稱鄭元王弼。二註。梁陳列於國學。齊代惟傳鄭義。至隋。王註盛行。鄭學浸微。然新唐書著錄十卷。是唐時其書猶在。故李鼎祚集解多引之。宋崇文總目。惟載一卷。所存者僅文言序卦說卦雜卦四篇。餘皆散佚。至中興書目。始不著錄。（案中興書目今不傳。此據馮椅易學所引。）則亡於南北宋之閒。故晁說之朱震。尚能見其遺文。而淳熙以後諸儒。昻罕所稱引也。應麟始旁摭諸書。裒爲此帙。經文異字。亦皆並存。其無經文可綴者。則總錄於末簡。又以元註多言互體。幷取左傳禮記周禮正義中論互體者八條。以類附焉。考元初從第五元先受京氏易。又從馬融受費氏易。故其學出入於兩家。然要其大旨。費義居多。實爲傳易之正脈。齊陸澄與王儉書曰。王弼註易。元學之所宗。今若祟儒。鄭註不可廢。其論最篤。唐初詔修正義。仍黜鄭崇王。非達識也。應麟能於散佚之餘。蒐羅放失。以存漢易之一線。可謂篤志遺經。研心古義者矣。近時惠棟。別有考訂之本。體例較密。然經營剏始。實自應麟。其捃拾之勞。亦不可泯。今並著於錄。所以兩存其功也。<br/>
<!--no:--></p><blockquote>謹按前代遺書。後人重編者。如有所竄改增益。則從重編之時代。曾子子思子之類是也。如全輯舊文。則仍從原書之時代。故此書雖宋人所輯。而列於漢代之次。後皆倣此。<br/>
</blockquote>
</body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十一 別集類二十一 玉笥集 十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部二十一
<!--sf:-->別集類二十一
</font><h2>
<!--ti:-->玉笥集 十卷
</h2>
<!--ed:-->浙江鮑士恭家藏本
<p>
<!--no:-->元張憲撰。憲字思廉。山陰人。家玉笥山。因以爲號。少負才不羈。晚爲張士誠所招。署太尉府參謀。稍遷樞密院都事。元亡後。變姓名寄食僧寺以沒。明史文苑傳。附載陶宗儀傳末。然二人出處不同。非氣類也。是集卷首。有同時楊維楨周砥戴良及成化初安成劉釬四序。又孫大雅玉笥生傳一篇。楊基玉笥生傳書後一篇。其平生事狀。倘略具梗概。憲早歲入元都。所作紅騮馬歌。酬海一港漚諸篇。皆在集中。奇氣鬱勃。頗有志於功名。後從淮張之招。非其本願。故其枕上感興詩云。拓疆良在念。擇木詎忘靦。嘉猷固久抱。忠憤欲誰展。蓋初同王粲之依劉。晚類韋莊之仕蜀。亦自知所託非人。而貧賤銜恩。不能自拔。讀其詞。可以知其志矣。憲學詩於楊維楨。維楨許其獨能古樂府。今集中樂府琴操凡五卷。皆頗得維楨之體。其他感時懷古諸作。類多磊落骯髒。豪氣坌涌。詩末閒附評語。蓋亦維楨所點定云。<br/>
</p></body>
</html>
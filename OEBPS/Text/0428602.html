<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四十五 總集類存目二 吳越遊稾 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部四十五
<!--sf:-->總集類存目二
</font><h2>
<!--ti:-->吳越遊稾 一卷
</h2>
<!--ed:-->浙江巡撫採進本
<p>
<!--no:-->明沈明臣沈一貫余寅唱和之詩也。明臣有通州志。寅有同姓名錄。皆已著錄。是編乃嘉靖丙寅。三人結伴於錢塘。北遊至揚州。積途中題咏。得詩五十首。因合刻之。考一貫登隆慶戊辰進士。寅登萬歷庚辰進士。時皆未第。故與明臣同遊也。後有揚州卞蓑跋。一貫亦有卞長卿園燕集詩一首。長卿殆卽蓑字歟。<br/>
</p></div></body>
</html>
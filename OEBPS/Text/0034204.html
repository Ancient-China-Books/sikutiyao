<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部十七 詩類存目一 毛詩原解 三十六卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部十七
<!--sf:-->詩類存目一
</font><h2>
<!--ti:-->毛詩原解 三十六卷
</h2>
<!--ed:-->浙江巡撫採進本
<p>
<!--no:-->明郝敬撰。敬有周易正解。已著錄。是書前有讀法一卷。大指在駁朱傳改序之非。於小序又惟以卷首一句爲據。每篇首句增古序曰三字。餘文則以毛公曰別之。序或有所難通者。輒爲委曲生解。未免以經就傳之弊。而又立意與集傳相反。亦多過當。夫小序確有所受。而不能全謂之無所附益。集傳亦確有所偏。而不能全謂之無所發明。敬徒以朱子務勝漢儒。深文鍛鍊。有以激後世之不平。遂卽用朱子吹求小序之法。以吹求朱子。是直以出爾反爾。示報復之道耳。非解經之正軌也。<br/>
</p></body>
</html>
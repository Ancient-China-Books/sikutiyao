<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十六 別集類二十六 林蕙堂集 二十六卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部二十六
<!--sf:-->別集類二十六
</font><h2>
<!--ti:-->林蕙堂集 二十六卷
</h2>
<!--ed:-->浙江巡撫採進本
<p>
<!--no:-->國朝吳綺撰。綺有嶺南風物記。已著錄。王方岐作綺小傳。稱所著有亭臯集。藝香詞。林蕙堂文集諸編。綺沒之後。其子壽潛。蒐訪遺稾。合而編之。此本一卷至十二卷爲四六。卽所謂林蕙堂集也。十三卷至二十二卷爲詩。卽所謂亭臯集也。二十三卷至二十五卷爲詩餘。卽所謂藝香詞也。二十六卷。則以所作南曲附焉。國初以四六名者。推綺及宜興陳維崧二人。均原出徐庾。維崧泛濫於初唐四傑。以雄博見長。綺則出入於樊南諸集。以秀逸擅勝。章藻功與友人論四六書曰。吳園次班香宋豔。接僅短兵。陳其年陸海潘江。末猶強弩。其論頗公。然異曲同工。未易定其甲乙。其詩才華富豔。瓣香在玉溪樊川之閒。詩餘亦頗擅名。有紅豆詞人之號。以所作有把酒囑東風種出雙紅豆句也。所作院本。如嘯秋風繡平原之類。當時多被管絃。以各有別本單行。故僅以散曲九闋。綴之集末。統而觀之。鴻篇鉅製。固未足抗跡古人。而跌宕風流。亦可謂一時才士矣。<br/>
</p></body>
</html>
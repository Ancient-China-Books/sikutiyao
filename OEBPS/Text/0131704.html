<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十六 傳記類存目二 陽明先生浮海傳 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部十六
<!--sf:-->傳記類存目二
</font><h2>
<!--ti:-->陽明先生浮海傳 一卷
</h2>
<!--ed:-->浙江巡撫採進本
<p>
<!--no:-->明陸相撰。相字良弼。餘姚人。宏治癸丑進士。官至長沙府知府。是書專紀王守仁正德初謫龍場驛丞。道經杭州。爲姦人謀害。投水中。因飄至龍宮。得生還之事。說頗詭誕不經。論者謂守仁多智數。慮劉瑾追害。故棄衣冠。僞託投江。而實陰赴龍場。故王世貞史乘考誤。嘗力辨此事爲不實。而同時楊儀高坡異纂。亦載此事。與相所紀略同。蓋文人之好異。久矣。<br/>
</p></body>
</html>
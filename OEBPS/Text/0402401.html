<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->山東巡撫採進本

<div id="text"><font size="-1">
<!--fi:-->集部三十五
<!--sf:-->別集類存目九
</font><h2>
<!--ti:-->雍益集 一卷
</h2><p>
<!--no:-->國朝士王士禎。皆康熙丙子奉使祭告西岳西鎭江瀆途中所作。前有其門人盛符升序。述士禎自言再使秦蜀。往返萬里。得詩纔百餘篇。皆寥寥短章。無復當年蜀道南海豪放之格。其門人蔣仁錫後序。亦述士禎自言老耽禪寂。遇事短吟。略倣西竺氏偈頌。不應更作文字觀也。可謂明於自知者矣。
</p><br/></div></body></html>
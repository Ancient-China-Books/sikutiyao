<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部三十一 地理類存目四 河防芻議 六卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部三十一
<!--sf:-->地理類存目四
</font><h2>
<!--ti:-->河防芻議 六卷
</h2>
<!--ed:-->直隸總督採進本
<p>
<!--no:-->國朝崔維雅撰。維雅新安人。順治丙戌擧人。初任儀封縣知縣。陞淮安府同知。調開封府南河同知。旣以防河功授寧波府知府。因總河王充裕請。再遷管河道僉事。官至布政使。其成是書。則爲江蘇按察使司時也。其治河有七法。曰引河。曰遙堤。曰月堤。曰縷堤。曰格堤。曰護掃。曰截壩。前明潘季馴河防一覽。詳於堤壩之說。而不言引河。維雅獨申引河之說。蓋當河流悍激之地。不得不濬此以殺其勢耳。其書前爲總圖。後爲分圖。總圖所以審其形勢。而分圖所以定其工程。圖各有說。所以明其致治之原。維雅身歷河工二十餘年。著爲此書。其意見與靳輔頗不相合。康熙二十一年河決蕭家渡。維雅因上疏條奏河務。斥輔所築減水壩爲不可用。請變前法而更張之。上特遣大臣履勘。復召輔與維雅廷辨。輔指列情形。具陳維雅剿襲之謬。維雅無以對。卒從輔議。而河患以息。是其說亦多出於一偏之見。不可據爲定論也。<br/>
</p></div></body>
</html>
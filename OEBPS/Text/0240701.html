<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部二十五 譜錄類 香乘 二十八券</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部二十五
<!--sf:-->譜錄類
</font><h2>
<!--ti:-->香乘 二十八券
</h2>
<!--ed:-->浙江鮑士恭家藏本
<p>
<!--no:-->明周嘉冑撰。嘉冑字江左。揚州人。是書初纂於萬曆戊午。止十三卷。李維楨爲之序。後自病其疎略。續輯此編。以崇禎辛巳刊成。嘉胃自爲前後二序。其書凡香品五卷。佛藏諸香一卷。宮掖諸香一卷。香異一卷。香事分類二卷。香事別錄二卷。香緒餘一卷。法和衆妙香四卷。凝合花香一卷。薰佩之香塗傅之香共一卷。香屬一卷。印香方一卷。印香圖一卷。晦齋譜一卷。墨蛾小錄香譜一卷。獵香新譜一卷。香爐詩香文各一卷。採摭極爲繁富。考宋以來諸家香譜。大抵不過一二卷。惟書錄解題載香嚴三昧十卷。篇帙最富。然其本不傳。傳者惟陳敬之譜。差爲詳備。嘉冑此篇。殫二十餘年之力。凡香之名品故實。以及修合賞鑒諸法。無不㲤徵博引。一一具有始末。而編次亦頗有條理。談香事者。固莫詳備於斯矣。<br/>
</p></div></body>
</html>
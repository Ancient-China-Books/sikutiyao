<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部三十三 地理類存目六 徑山志 十四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部三十三
<!--sf:-->地理類存目六
</font><h2>
<!--ti:-->徑山志 十四卷
</h2>
<!--ed:-->浙江巡撫採進本
<p>
<!--no:-->明宋奎光撰。奎光字培巖。萬歷壬子擧人。官餘杭縣教諭。是編蓋增補宗淨舊志而成。分開山諸祖。及制敕詩文名勝古蹟土產諸門。諸多猥瑣。蓋一山一寺。地本偏隅。宗淨志已具梗概。奎光必從而恢張之。其宂沓。宜矣。<br/>
</p></div></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部十八 別集類十八 四如集 五卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部十八
<!--sf:-->別集類十八
</font><h2>
<!--ti:-->四如集 五卷
</h2>
<!--ed:-->兩淮馬裕家藏本
<p>
<!--no:-->宋黃仲元撰。仲元有四如講稾。已著錄。是集前有咸淳甲戌余謙一序。所作夢筆記附焉。又有至治三年傅定保序。似猶原本。然考宋濂潛溪集中。有仲元集序。稱其門人詹淸子類次六經四書講義爲六卷。其子梓。又分記序墓銘字訓爲五卷。其曾孫至。又裒其遺文爲十卷。而請濂序之。是仲元原集。實合講義雜文。共爲二十一卷。今講義已別本單行。不入集內。此本止文四卷。附錄一卷。與其子所輯之五卷。旣不相合。而其曾孫所續輯之十卷。亦不在其內。是散佚之餘。重爲掇拾成帙。非其舊矣。集內諸文。皆有註釋。不著名氏。疑或卽其子之所作歟。仲元在宋末講學諸家。特爲篤實。其出處亦均合道義。故其文章不事馳聘。而自有端厚樸直之氣。知近裏之言。與囂爭門戶者。固有殊也。<br/>
</p></body>
</html>
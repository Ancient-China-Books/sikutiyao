<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部二十一 術數類存目二 太乙成書 八卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部二十一
<!--sf:-->術數類存目二
</font><h2>
<!--ti:-->太乙成書 八卷
</h2>
<!--ed:-->浙江范懋柱家天一閣藏本
<p>
<!--no:-->不著撰人名氏。是書以太乙五將奇偶二算。演七十二局。視歲神吉凶。其法以上元甲子歲太乙起乾行八宮。每三年一徙。計神起寅。逆行十二辰。天目起甲。順行十六神。又以計神加艮。求天目所在。爲始擊將。而天目始擊。又各以其算。立大將參將。故必七十六局。而五將遊行變動之格始周。凡五周爲三百六十局。而甲子之太乙始復歸於乾。其每月者爲月局。陰陽順逆。略如遁甲法。復約之爲日局。而太乙之用乃具。書中所列諸局。雜引淘金歌金鏡福應紫庭諸經。及樂產王佐祕珠諸說以證之。不爲詮次。往往宂雜無緒。又其論兵家主客先後以算之。和長者勝。若關囚掩迫宜固守。而算少者不利深入。亦爲牽於成局。殆新唐書方技傳序。所謂迂而入諸拘礙。泥而勿通大方者也。<br/>
</p></body>
</html>
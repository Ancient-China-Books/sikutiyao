<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部六 別史類存目 藏書 六十八卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部六
<!--sf:-->別史類存目
</font><h2>
<!--ti:-->藏書 六十八卷
</h2>
<!--ed:-->兩江總督採進本
<p>
<!--no:-->明李贄撰。贄有九正易因。已著錄。是編上起戰國。下迄於元。各採摭事蹟。編爲紀傳。紀傳之中。又各立名目。前有自序。曰前三代吾無論矣。後三代漢唐宋是也。中閒千百餘年。而獨無是非者。豈其人無是非哉。咸以孔子之是非爲是非。固未嘗有是非耳。然則予之是非人也。又安能已。又曰。藏書者何。言此書但可自怡。不可示人。故名曰藏書也。而無奈一二好事朋友。索覽不已。予又安能以已耶。但戒曰。覽則一任諸君覽。但無以孔夫子之定本行賞罰也則善矣云云。贄書皆狂悖乖謬。非聖無法。惟此書排擊孔子。別立襃貶。凡千古相傳之善惡。無不顚倒易位。尤爲罪不容誅。其書可燬。其名亦不足以汚簡牘。特以贄大言欺世。同時若焦竑諸人。幾推之以爲聖人。至今鄉曲陋儒。震其虛名。猶有尊信不疑者。如置之不論。恐好異者轉矜創獲。貽害人心。故特存其目。以深暴其罪焉。<br/>
</p></body>
</html>
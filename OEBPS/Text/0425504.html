<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四十四 總集類存目一 江南春詞 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部四十四
<!--sf:-->總集類存目一
</font><h2>
<!--ti:-->江南春詞 一卷
</h2>
<!--ed:-->浙江巡撫採進本
<p>
<!--no:-->明沈周等追和元倪瓚作也。時吳中有得瓚手稾者。因共屬和成帙。首有作者姓氏。自周以下。共五十人。嘉靖十八年。袁表序而刻之。後有袁袠跋。二人亦皆有和作。又有張鳳翼湯科陳瀚三人之作。卷首不戴姓氏。疑刻成後所續入也。瓚原倡題三首。而其後和者。皆作二首。祝允明跋云。案其音調是兩章。而題作三首。豈誤書耶。袁表則云細觀墨蹟。本書二首。後人以詞一闋。謬增爲三也。今考雲林詩集。惟春風顛一首。載入七言古體。題作江南曲。而無汀州夜雨一首。則後一首是七言詩。而前一首是詞耳。然文徵明甫田集云。追和倪元鎭江南春。亦載入詩內。則當時實皆以詩和之。蓋唐人樂府。被諸管絃者。往往收入詩集。自古而然。固非周之創例矣。<br/>
</p></body>
</html>
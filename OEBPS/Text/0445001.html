<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部五十二 詞曲類二 竹屋癡語 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部五十二
<!--sf:-->詞曲類二
</font><h2>
<!--ti:-->竹屋癡語 一卷
</h2>
<!--ed:-->安徽巡撫採進本
<p>
<!--no:-->宋高觀國撰。觀國字賓王。山陰人。陳振孫書錄解題。載竹屋詞一卷。高觀國撰。不詳何人。高郵陳造與史達祖二家爲之序。此本爲毛晉所刊。末有晉跋。僅錄造序中所稱竹屋梅溪語。皆不經人道。其妙處少游美成不及數語。而不載全文。然考造江湖長翁集。亦不載是序。或當時削其稾歟。詞自鄱陽姜夔句琢字錬。始歸醇雅。而達祖觀國爲之羽翼。故張炎謂數家格調不凡。句法挺異。倶能特立淸新之意。刪削靡曼之詞。乃草堂詩餘。於白石梅溪。則槩未寓目。竹屋詞亦止選其玉蝴蜨一闋。蓋其時方尚甜熟。與風尚相左故也。觀國與達祖。疊相酬唱。旗鼓倶足相當。惟梅溪詞中。尚有賀新郎一闋。註云湖上與高賓王同賦。今集中未見此調。殆佚之歟。<br/>
</p></body>
</html>
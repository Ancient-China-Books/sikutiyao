<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部十八 別集類十八 蘭臯集 三卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部十八
<!--sf:-->別集類十八
</font><h2>
<!--ti:-->蘭臯集 三卷
</h2>
<!--ed:-->浙江鮑士恭家藏本
<p>
<!--no:-->宋吳錫疇撰。錫疇字元倫。休寧人。廣南西路安撫使儆之從孫。處十垕之子也。錫疇四歲而孤。刻志於學。慕徐穉茅容之爲人。咸淳閒南康守葉閶。聘主白鹿洞書院。辭不肎赴。蓋篤實潛修之士。不欲以聚徒講學。囂競浮名也。性喜藝蘭。自號曰蘭臯子。因以名集。殆亦寓無人自芳之意。其人品心術。可謂超然流俗之外矣。集所存詩不多。燃皆晚年所自删定。簡汰頗嚴。其題林逋墓詩。淸風千載梅花共。說著梅花定說君句。爲呂午所賞。春日詩。燕未成家寒食雨。人如中酒落花風句。又爲方岳所賞。竝見於方岳跋中。然集中佳句。似此者尚頗不乏。岳偶舉其一二耳。蓋其刻意淸新。雖不免偶涉纖巧。而視宋季潦倒率易之作。則尚能生面別開。以繼竹洲集後。亦云不愧其家學矣。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->直隸總督採進本

<div id="text"><font size="-1">
<!--fi:-->集部三十
<!--sf:-->別集類存目四
</font><h2>
<!--ti:-->洨濱集 十卷
<!--ti:-->附錄 二卷
</h2><p>
<!--no:-->明蒙靉撰。靉有洨濱語錄。已著錄。是集爲其門人李登雲等所編。凡文六卷。詩四卷。銘贊之類。附於詩末。附錄二卷。則其朋友贈答。與門人稱頌之作也。靉早師眞定張璿。入仕後師朝邑韓邦奇。增城湛若水。平居務講學。立朝務氣節。文章蓋非所長云。
</p><br/></div></body></html>
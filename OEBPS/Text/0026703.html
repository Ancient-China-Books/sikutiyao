<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->經部十三
<!--sf:-->書類存目一
</font><h2>
<!--ti:-->禹貢圖說 一卷
</h2><p>
<!--no:-->明鄭曉撰。曉字窒甫。海鹽入。嘉靖癸未進士。官至刑部尚書。諡端簡。事蹟具明史本傳。是書自總圖以下。分圖者凡三十。㫄綴以說。仍載禹貢經文於後。其中精核可從者。胡渭禹貢錐指毎徴引之。然核其全書。實多疎舛。渭未及一一辨也。
</p><br/></div></body></html>
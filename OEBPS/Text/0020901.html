<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->侍講劉亨地家藏本

<div id="text"><font size="-1">
<!--fi:-->經部十
<!--sf:-->易類存目四
</font><h2>
<!--ti:-->易義便覽 三卷
</h2><p>
<!--no:-->國朝向德星撰。德星字雲路。漵浦人。是書前有乾隆丙寅德星自序。大旨以朱子本義爲主。附採大全蒙引存疑諸說。取初學易於循省。故以便覽爲名。其卷首六十七圖。則德星因舊說而推衍者也。
</p><br/></div></body></html>
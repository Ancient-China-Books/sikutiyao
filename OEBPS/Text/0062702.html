<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部三十一 春秋類存目二 春秋集解 十二卷 附校補春秋集解緒餘 一卷 附春秋提要補遺 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部三十一
<!--sf:-->春秋類存目二
</font><h2>
<!--ti:-->春秋集解 十二卷
<!--st:--><font size="-1">附</font>校補春秋集解緒餘 一卷
<!--st:--><font size="-1">附</font>春秋提要補遺 一卷
</h2>
<!--ed:-->浙江汪啓淑家藏本
<p>
<!--no:-->國朝應撝謙撰。撝謙有周易集解。已著錄。是書節錄三傳及胡安國傳。參證諸家之說。而以己意折衷之。前有自序。末附校補春秋集解緒餘一卷。則其門人錢塘淩嘉卲所補輯也。凡撝謙之說。稱曰應氏。而嘉卲之說。則退一格以別之。皆摘論經中疑義。又附春秋提要補遺一卷。如軍賦祭祀等事。分門類紀。不書撝謙姓氏。當亦嘉卲所著歟。<br/>
</p></div></body>
</html>
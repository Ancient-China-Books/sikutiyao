<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部四十三 雜家類存目十 资麈新聞 七卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部四十三
<!--sf:-->雜家類存目十
</font><h2>
<!--ti:-->资麈新聞 七卷
</h2>
<!--ed:-->直隸總督採進本
<p>
<!--no:-->舊本題國朝魏裔介撰。其書亦鈔撮雜說而成。卷一曰鬼神類。皆記幽冥因果還魂託生之事。遇仙佛名號。必跳行出格書之。已決非裔介所爲。至附冒襄鐫經靈驗四則。其中先大夫字。乃襄自稱其父。亦空一字書之。裔介未必如此之憒憒。卷二曰陰陽類。皆方術家言。云出神樞經洞元經人元祕樞經。次以楊光先陽宅關謬。次以星野諸圖。卷三曰詞賦類。皆鈔優戲文小曲。卷四曰韻學類。全鈔顧炎武唐宋韻譜舊文。卷五無門目。其子目一曰南中遺事。記福壬時軼聞。所記黃道周用兵。必擊其兩手。以防肆掠。殆非事實。一曰都門三子傳。乃五崇簡作。卷六曰盜賊類。記李自成始末。頗稱楊嗣昌之功。而以蔡懋德與李建泰同稱。皆斥爲庸鄙。亦非公論。卷七曰方域類。前爲琉球圖。後全錄張學禮使琉球記。全書皆體例猥雜謬陋百出。與裔介他書。如出二手。又裔介以講學爲事。而此書推尊二氏。如恐不及。亦與其生年言行。如出兩人。疑或妄人所託名歟。<br/>
</p></div></body>
</html>
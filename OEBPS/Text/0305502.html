<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江孫仰曾家藏本

<div id="text"><font size="-1">
<!--fi:-->子部五十六
<!--sf:-->道家類
</font><h2>
<!--ti:-->雲笈七籤 一百二十二卷
</h2><p>
<!--no:-->宋張君房撰。君房岳州安陸人。景德中進士及第。官尚書度支員外郞。充集賢校理。祥符中自御史臺謫官寧海。適眞宗崇尚道教。盡以祕閣道書付杭州。俾戚綸陳堯臣校正。綸等同王欽若薦君房主其事。君房乃編次得四千五百六十五卷進之。復撮其精要總萬餘條。以成是書。其稱雲笈七籤者。蓋道家之言。以天寶君說洞眞爲上乘。靈寶君說洞元爲中乘。神寶君說洞神爲下乘。又太元太平太淸三部爲輔經。又正一法文遍陳三乘別爲一部。統稱三洞眞文。總爲七部。故君房取以爲名也。其詮叙之例。自一卷至二十八卷。總論經教宗旨。及仙眞位籍之事。二十九卷至八十六卷。則以道家服食鍊氣內丹外丹方藥符圖。守庚申尸解諸術。分類縷載。八十七至一百二十二卷。則前人文字。及詩歌傳記之屬。凡有涉於道家者。悉編入焉。大都摘錄原文。不加論說。其引用集仙錄靈驗記等。亦多有所删削。然類例旣明。指歸略備。綱條科格。無不兼該。道藏菁華。亦大略具於是矣。文獻通考作一百二十卷。此本爲明中書舍人張萱所刊。中多二卷。蓋通考脫誤也。
</p><br/></div></body></html>
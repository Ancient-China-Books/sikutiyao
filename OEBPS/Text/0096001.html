<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->兩淮馬裕家藏本

<div id="text"><font size="-1">
<!--fi:-->經部四十四
<!--sf:-->小學類存目二
</font><h2>
<!--ti:-->韻雅 五卷
</h2><p>
<!--no:-->國朝施何牧撰。何牧蘇州人。康熙戊辰進士。其書仍用劉淵之部分。以收字必從經典。故以雅爲名。所載古通。不甚謬誤。而引據皆非其根柢。其雜論十條。則語多影響。至謂元之取士。不以詩而以曲。無稽實甚。又末附識餘數十條。每韻下雜採古事。挂一漏萬。似乎欲爲韻府而不成者。益無體例矣。
</p><br/></div></body></html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部十五 醫家類存目 泰定養生主論 十六卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部十五
<!--sf:-->醫家類存目
</font><h2>
<!--ti:-->泰定養生主論 十六卷
</h2>
<!--ed:-->兩淮鹽政採進本
<p>
<!--no:-->舊本題元洞虛子王中陽撰。其書論婚孕老幼陰陽氣運節宣之宜。並摘錄脈證方劑。以資調攝。取莊子宇泰定者發乎天光。及養生主之語名之。前有中陽自序。及至元戊寅段天祐序。蓋正德閒兵部郞中冒鸞所重刊也。後有楊易跋。謂吳寬集中。載中陽爲吳人。名珪字均章。自號中陽老人。生元盛時。年四十。棄官歸隱虞山之下。慕丹術。尤邃於醫。<br/>
</p></div></body>
</html>
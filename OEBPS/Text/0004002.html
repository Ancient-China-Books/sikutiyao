<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部三 易類三 周易經專訓解 二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部三
<!--sf:-->易類三
</font><h2>
<!--ti:-->周易經專訓解 二卷
</h2>
<!--ed:-->浙江吳玉墀家藏本
<p>
<!--no:-->宋蔡淵撰。淵字伯靜。號節齋。建陽人。案朱彝尊經義考。蔡淵周易經傳訓解四卷。註曰存三卷。此本惟存上下經二卷。題曰周易卦爻經傳訓解。與彝尊所記不符。據董眞卿周易會通。稱此書以大象置卦辭下。以彖傳置大象後。以小象置各爻辭後。皆低一字以別卦爻。與此本體例相合。知非贗託。董楷又言其繫辭文言說卦序卦雜卦。亦皆低一字。則此本無之。又經義考。載淵弟沈後序。稱易有太極之說。知至知終之義。正直義方之語。皆義理之大原。爲後學之至要。實發前賢之所未發云云。其文皆在擊辭文言。則是書原解繫辭文言諸篇。確有明證。非但解卦爻。不應掲卦爻以標目。蓋楷所見者。四卷之全本。彝尊所見。佚其一卷。此本又佚其一卷。傳寫者諱其殘闕。因於書名增入卦爻二字。若原本但解上下經者。此書賈作僞之技。不足據也。今刪去卦爻二字。仍以本名著錄。存其眞焉。<br/>
</p></body>
</html>
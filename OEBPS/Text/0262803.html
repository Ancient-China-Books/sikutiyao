<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->兩江總督採進本

<div id="text"><font size="-1">
<!--fi:-->子部三十五
<!--sf:-->雜家類存目二
</font><h2>
<!--ti:-->天主實義 二卷
</h2><p>
<!--no:-->明利瑪竇撰。是書成於萬曆癸卯。凡八篇。首篇論天主始制天地萬物。而主宰安養之。二篇解釋世人錯。認天主。三篇論入魂不滅。大異禽獸。四篇辨釋鬼神及人魂異。論天下萬物不可謂之一體。五篇排辯輪迴六道戒殺生之謬。而明齋素之意在於正志。六篇解釋意不可滅。幷論死後必有天堂地獄之賞罰。七篇論人性本善。併述天主門士之學。八篇總舉泰西俗尚。而論其傳道之十。所以不娶之意。幷釋天主降生西土來由。大旨主於使人尊信天主。以行其教。知儒教之不可攻。則附會六經中上帝之說。以合於天主。而特攻釋氏以求勝。然天堂地獄之說。與輪迴之說。相去無幾。特小變釋氏之說。而本原則一耳。
</p><br/></div></body></html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三十五 雜家類存目二 息齋藏書 十二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部三十五
<!--sf:-->雜家類存目二
</font><h2>
<!--ti:-->息齋藏書 十二卷
</h2>
<!--ed:-->山西巡撫採進本
<p>
<!--no:-->國朝斐希度撰。希度字晉卿。號中菴。陽曲人。崇禎甲戌進士。官監察御史。入國朝。官至太常寺少卿。是書第一卷曰儒經撮要。第二卷曰道統中一經。第三四五卷曰四子丹元。第六卷曰學鏡約。第七卷曰心聖直指。第八九十卷曰嘉言存略。第十一卷曰公餘證可。第十二卷曰麈譚摘。皆講學之言。中閒多與蔚州魏象樞書問辨輪。卷首凡例。謂自一卷至十卷。皆古先聖賢之前言往行。閒出臆見。以發攄其底蘊。十一卷之證可。十二卷之卷麈譠摘。則同人之書札往來。與夫座譚有涉名教者。今核是編。其中四子丹元。舉濂溪明道象山陽明。而不及朱子。其生平宗主。已可概見。至道統中一經。多以二氏之言互證。亦未免於雜也。<br/>
</p></div></body>
</html>
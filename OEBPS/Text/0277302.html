<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部四十四 雜家類存目十一 天都閣藏書 二十五卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部四十四
<!--sf:-->雜家類存目十一
</font><h2>
<!--ti:-->天都閣藏書 二十五卷
</h2>
<!--ed:-->兩江總督採進本
<p>
<!--no:-->明程允兆編。矣兆字天民。歙縣人。故取天都山以名其閣。是書序稱丁卯長至。不著年號。相其版式。全仿閔景賢快書。確爲萬曆以後之本。所謂丁卯。蓋天啓七年也。所錄自鐘嶸詩品以下。凡十四種中。嚴羽滄浪詩話。題曰滄浪吟卷。蓋羽詩集本名滄浪吟卷。明人所刻。以詩話冠首。允兆從集中剽出。而不辨其爲全集之名也。雜評一卷。不著名氏。皆論書之語。中忽云幃帽興於國朝。此唐張彥遠之語也。又稱我朝王孟端及沈周陳道復。則明人語也。參錯無章。殆不知文義人所爲。袁昂書評之後。贅以筆陣圖。張懷瓘書斷。改其名曰書斷列傳。敖陶孫詩評僅一頁有餘。蓋自丹鉛錄抄出。而併評末楊愼之論。連爲陶孫之評。蓋坊賈射利之本耳。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->經部四十四
<!--sf:-->小學類存目二
</font><h2>
<!--ti:-->韻學耍指 十一卷
</h2><p>
<!--no:-->國朝毛奇齡撰。奇齡有仲氏易。已著錄。先是奇齡撰古今通韻十二卷。進呈御覽。久經刊版單行。因其卷帙繁重。乃櫽括其議論之尤要者。以爲此書。李天馥序之。然較通韻。特削去各部所收之字。而存其條例及考證耳。意在簡徑易明。而韻字不存。等於有斷而無案。欲究其說。彌費檢閱。編西河合集者。廢通韻而存此書。非其韻學之全矣。
</p><br/></div></body></html>
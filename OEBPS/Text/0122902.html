<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江汪啓淑家藏本

<div id="text"><font size="-1">
<!--fi:-->史部十二
<!--sf:-->詔令奏議類存目
</font><h2>
<!--ti:-->明詔令 二十一卷
</h2><p>
<!--no:-->不著編輯者名氏。所載自太祖至嘉靖十八年止。蓋嘉靖時人所爲也。考秦漢天子之語。皆謂之詔。宋以來。以璽印頒天下之書。乃謂之詔。臣下面奉玉音。謂之聖旨。是書若兼載聖旨。則所遺不可勝道。若專載詔令。則吳元年遇變省躬旨。授宋濂學士等旨。及正統中諭五府三法司等旨。皆不當載。而又雜廁其閒。編次龐雜。殊無義例。
</p><br/></div></body></html>
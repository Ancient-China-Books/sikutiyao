<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江鄭大節家藏本

<div id="text"><font size="-1">
<!--fi:-->子部五十三
<!--sf:-->小說家類存目一
</font><h2>
<!--ti:-->林居漫錄前集 六卷
<!--ti:-->畸集 五卷
</h2><p>
<!--no:-->明伍袁萃撰。袁萃字聖起。吳縣人。萬曆庚辰進士。官至廣東海北道按察司副使。事蹟附見明史徐貞明傳。史稱所撰林居漫錄。彈園雜志。多貶斥當世公卿大夫。而於李三才于玉立尤甚。今觀是書。所載多朝野故實。往往引明初之事。以證明季弊政。而詞氣過激。嫌於已甚。又因力排良知之說。與王守仁爲難。遂幷其事功而沒之。不免矯枉過正。至臚載閭巷瑣事。多參以因果之說。尤失於龐雜矣。
</p><br/></div></body></html>
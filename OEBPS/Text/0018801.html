<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->安徽巡撫採進本

<div id="text"><font size="-1">
<!--fi:-->經部九
<!--sf:-->易類存目三
</font><h2>
<!--ti:-->易盪 二卷
</h2><p>
<!--no:-->國朝方鯤撰。鯤字羽南。桐城人。其書不載經文。不依周易卦次。惟據大傳八卦相盪之義。縱橫圖之。八卦相重。一卦盪爲八卦。故名曰易盪。毎卦各爲之說。說後附以自注。集注。及補遺。卷首有自序二。一在康熙癸未。一在戊戌。蓋成書之後。又十六年。復加訂定云。
</p><br/></div></body></html>
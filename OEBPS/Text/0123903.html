<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十二 詔令奏議類存目 小司馬奏草 六卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部十二
<!--sf:-->詔令奏議類存目
</font><h2>
<!--ti:-->小司馬奏草 六卷
</h2>
<!--ed:-->兩江總督採進本
<p>
<!--no:-->明項篤壽撰。篤壽字子長。秀水人。嘉靖壬戌進士。官至兵部郞中。是編卽篤壽官兵部時議覆內外陳奏之文。凡駕部稿一卷。職方稿五卷。其曰小司馬者。蓋取周禮夏官之屬。然明無此職。以古名題後世之奏牘。似有據而實不典也。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->江西巡撫採進本

<div id="text"><font size="-1">
<!--fi:-->子部五十六
<!--sf:-->道家類
</font><h2>
<!--ti:-->陰符經考異 一卷
</h2><p>
<!--no:-->宋朱子撰。陰符經出於唐李筌。晁公武讀書志。引黃庭堅跋。定爲筌所僞託。朱子語錄。亦以爲然。然以其時有精語。非深於道者不能作。故爲考定其文。其定人以愚虞聖而下一百十四字。皆爲經文。蓋用褚氏張氏二註本也。語錄載閭邱次孟論陰符經自然之道靜數語。雖六經之言無以加。朱子謂閭邱此等見處儘得。而楊道夫以爲陰符經無此語。蓋道夫所見。乃驪山老母註本。以我以時物文理哲爲書之末句。故疑其語不見於本經也。書中有黃瑞節附錄。徵引亦頗賅備。考吉安府志瑞節字觀樂。安福人。舉鄉試。授秦和州學正。元季棄官隱居。嘗輯太極圖通書西銘易學啓蒙家禮律呂精義皇極經世諸書。幷加釋註。名曰諸子成書。此及參同契。蓋亦其中之二種。志蓋以其學涉道家。故諱而不載云。
</p><br/></div></body></html>
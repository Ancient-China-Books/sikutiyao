<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江鮑士恭家藏本

<div id="text"><font size="-1">
<!--fi:-->子部三十七
<!--sf:-->雜家類存目四
</font><h2>
<!--ti:-->長水日鈔 一卷
</h2><p>
<!--no:-->明陸樹聲撰。樹聲有平泉題跋。已著錄。此書前有自序。稱自請謝歸年衰病積。追憶見聞。偶與心會。輒一操翰。汗漫成帖。蓋其歸田後隨筆劄記之本也。前數條多論易義。閒及於春秋四書。後則皆尚論古人之言行。其說經閒涉穿鑿。如解周禮參之以九藏之動句。爲以三指按寸關尺三脈。不免失之好奇也。
</p><br/></div></body></html>
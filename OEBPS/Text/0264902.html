<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三十六 雜家類存目三 常談考誤 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部三十六
<!--sf:-->雜家類存目三
</font><h2>
<!--ti:-->常談考誤 四卷
</h2>
<!--ed:-->浙江鮑士恭家藏本
<p>
<!--no:-->明周夢暘撰。夢暘有水部備考。已著錄。是書卷首諸序。皆稱常談考誤。而其書題曰靑谿山人文集。以常談考誤爲子目。蓋其初別行。後又編入文集也。其言皆辨世俗引用典故之譌。而援據頗爲寒窘。亦多舛誤。又有不必辨而辨者。如辨靑雲非聖賢元語卽仙隱蹤蹟。今乃謂登科入仕爲靑雲者誤。是不知史記范睢蔡澤傳。須賈有致身靑雲之上語也。謂程子表章大學中庸。朱子合以論語孟子。謂之四子。宋時尚未以四書名。是併眞眞德秀四書集義未見也。又謂明太祖以五經四書取士。四書之名自此起。是併元史選舉志未見也。至辨太學石鼓。非落星所化。道士所居。不可稱方丈。尤嫌猥陋。如爲讀書人辨。則讀書人無謬至此者。如爲不讀書人辨。里巷譌傳。觸耳皆是。如劉克莊所謂滿村聽唱蔡中郞者。可勝與辨乎。<br/>
</p></body>
</html>
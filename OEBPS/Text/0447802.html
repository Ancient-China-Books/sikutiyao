<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部五十三 詞曲類存目 玉山詞 無卷數</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部五十三
<!--sf:-->詞曲類存目
</font><h2>
<!--ti:-->玉山詞 無卷數
</h2>
<!--ed:-->浙江巡撫採進本
<p>
<!--no:-->國朝陸次雲撰。次雲有八紘繹史。已著錄。是集凡小令五十九。長調十八。中調九。尤侗秦松齡爲之選評。次雲北墅緒言。有屬友人改正詩餘姓氏書。蓋因西泠詞選。借名刻其詞三首。故力辨之。高士奇稱其自處甚高。今觀所作。乃往往多似元曲。不能如書中所稱周秦蘇辛體也。<br/>
</p></div></body>
</html>
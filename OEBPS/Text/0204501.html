<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部九 兵家類 練兵實紀 九卷 雜集 六卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部九
<!--sf:-->兵家類
</font><h2>
<!--ti:-->練兵實紀 九卷
<!--ti:-->雜集 六卷
</h2>
<!--ed:-->山東巡撫採進本
<p>
<!--no:-->明戚繼光撰。繼光字元敬。世襲登州衛指揮僉事。歷官薊州永平山海等處地方總兵官。中軍都督府左都督。進太子太保。事蹟具明史本傳。考隆慶二年。繼光以都督同知。總理薊州昌平保定三鎭練兵事。至鎭上疏。請浙東殺手礮手各三千。再募西北壯士馬軍五枝。步軍十枝。專聽訓練。此書乃載其練兵實效。一練伍法。二練膽氣。三練耳目。四練手足。五練營陳。六練將。其附載雜集。一儲將通論。二將官到任。三登壇口授。四軍器制解。五車步騎解。蓋繼光爲將。精於訓練。臨事則颷發電舉。當世稱爲戚家軍。今以此書考其守邊事蹟。無不相符。非泛摭韜略常談者比。繼光初到鎭疏有云教兵之法。美觀則不實用。實用則不美觀。此書標曰實記。徵實用也。考登壇口授云。時惟庚午夏六月。諸邊新臺。肇建過半。奏奉暫停。以舉練事。庚午爲隆慶四年。又考繼光請刊此書移文云。擬定教練。已經二年。今將條約通集成帙。則是書成於隆慶五年辛未矣。明史本傳。稱薊鎭十七年中。易大將十人。率以罪去。繼光在鎭十六年。邊備修整。薊門宴然。繼之者踵其成法。數十年得無事。又稱所著紀效新書。練兵事實。談兵者遵用焉。此本題曰練兵實記。與史不同。或史偶誤一字歟。<br/>
</p></body>
</html>
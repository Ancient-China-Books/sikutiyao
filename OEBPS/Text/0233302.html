<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部二十二 藝術類一 德隅齋畫品 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部二十二
<!--sf:-->藝術類一
</font><h2>
<!--ti:-->德隅齋畫品 一卷
</h2>
<!--ed:-->兩江總督採進本
<p>
<!--no:-->宋李廌撰。廌字方叔。陽翟人。事蹟具宋史文苑傳。廌少以文字知見於蘇軾。後軾知舉。廌乃不第。竟偃蹇而卒。軾所謂平生浪說古戰場。至眼空迷日五色。至今傳爲故實者。卽爲廌作也。是編所記名畫。凡二十有二人。各爲序述品題。陳振孫書錄解題。稱元符元年趙令畤官襄陽。行橐中諸畫。方叔皆爲之評品。蓋卽此書。惟德隅齋作德隅堂。考鄧椿畫繼。稱李方叔載德隅齋畫品云云。則陳氏所記誤矣。廌本善屬文。故其詞致皆雅令。波瀾意趣。一一妙中理解。葉夢得石林詩話論寇國寶詩。所謂從蘇黃門庭中來者。惟寒龜出曝圖條中。有頃在丞相尤公家。見黃監一龜云云。考元祐紹聖之閒。丞相未有尤姓者。豈傳寫之譌耶。<br/>
</p></body>
</html>
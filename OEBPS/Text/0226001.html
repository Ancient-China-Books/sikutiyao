<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部十九 術數類二 星命總括 三卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部十九
<!--sf:-->術數類二
</font><h2>
<!--ti:-->星命總括 三卷
</h2>
<!--ed:-->永樂大典本
<p>
<!--no:-->舊本題遼耶律純撰。有純原序一篇。末署統和二年八月十三日。自稱爲翰林學士。奉使高麗議地界。因得彼國國師傳授星躔之學云云。案統和爲遼聖宗年號。遼史本紀。是年無遣使高麗事。其二國外紀。但稱統和三年。詔東征高麗。以遼澤沮洳罷師。亦無遣使議地界之文。遼代貴仕。不出耶律氏蕭氏二族。而遍檢列傳。獨無純名。殆亦出於依託也。文淵閣書目載有是書一部。不著册數。菉竹堂書目作五册。又不著卷數。外閒別無傳本。惟永樂大典所載。始末完具。然計其篇頁。不足五册之數。或葉盛所記有譌歟。中閒議論精到。剖晰義理往往造微。爲術家所宐參考。惟所稱宮有偏正。由立說甚新。而驗之殊多乘迕。蓋天道甚遠。非人所能盡測。故言命者。但當得其大要而止。苟多出奇思。曲意揣度。以冀無所不合。反至於窒塞而不可通矣。術家流弊。往往坐此。讀者取其所長而略其繁瑣可也。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部三十一 春秋類存目二 春秋類考 十二卷 春秋疑義 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部三十一
<!--sf:-->春秋類存目二
</font><h2>
<!--ti:-->春秋類考 十二卷
<!--ti:-->春秋疑義 一卷
</h2>
<!--ed:-->兩淮鹽政採進本
<p>
<!--no:-->國朝華學泉撰。學泉字天沐。無錫人。順治中布衣。其書取春秋大事。分八十八門。以類排比。每事之下。附以諸家之注。閒綴己說。大旨崇尚宋儒。尤多主胡傳。其疑義一卷。則專抒類考中未盡之蘊。然有無庸疑而疑者。如謂司馬法一甸五百一十二家而出兵車一乘。甲士步卒七十五人。若萬二千五百人爲軍。當八萬五千三百家。而後足一軍之數。天子六鄕。止七萬五千家。不能供一軍。不知一甸五百一十二家出七十五人。此采地出軍之法也。每一家卽出一人者。鄕遂出軍之法也。天子六軍。出自六鄕。不出自采地。六鄕以七萬五千家而出七萬五千人。何患不足六軍之數。學泉混二法而爲一。宜其疑也。如此之類。頗爲失考。近時顧棟高著春秋大事表。體例亦略仿此書。而大致皆不出宋程公說之春秋分紀。疑二人皆未見公說書也。<br/>
</p></body>
</html>
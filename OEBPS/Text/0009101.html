<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部六 易類六 易小帖 五卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部六
<!--sf:-->易類六
</font><h2>
<!--ti:-->易小帖 五卷
</h2>
<!--ed:-->浙江巡撫採進本
<p>
<!--no:-->國朝毛奇齡說易之語。而其門人編次成書者也。奇齡所著經解。惟仲氏易及春秋傳二種。是其自編。餘皆出其門人之手。故中閒有附入門人語者。此小帖凡一百四十三條。皆講易之雜說。與仲氏易相爲引伸。朱彝尊載之經義考。云皆西河氏紀說易之可議者。今觀其書。徴引前人之訓詁。以糾近代說易之失。於王弼陳搏二派。攻擊尤力。其閒雖不免有強詞漫衍。以博濟辨之處。而自明以來。申明漢儒之學。使儒者不敢以空言說經。實奇齡開其先路。其論子夏易傳。及連山歸藏。尤爲詳核。第五卷所記。皆商榷仲氏易之語。初稾原附載仲氏易末。後乃移入此編。舊目本十卷。今本五卷。蓋其門人編錄。有所刊削。考盛唐所爲西河傳。又稱易小帖八卷。蓋十卷刪爲八卷。又刪爲五卷也。儒者尊奉一先生。毎一字一句。奉爲蓍蔡。多以未定之說編入語錄。故二程遺書。朱子有疑。朱子語類。又毎與四書章句集註或問相左。皆失於簡汰之故。若盛唐者。可謂能愛其師矣。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三十七 雜家類存目四 太岳雜著 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部三十七
<!--sf:-->雜家類存目四
</font><h2>
<!--ti:-->太岳雜著 一卷
</h2>
<!--ed:-->兵部侍郞紀昀家藏本
<p>
<!--no:-->明張居正撰。居正有書經直解。已著錄。是編多論古之語。而於明代掌故尤詳。亦兼及醫方雜事。其中如廣寒殿樑上拆得至元通寶錢。知爲元造而非遼造。朱彝尊日下舊聞。引爲考證。亦閒有可採。中有其子懋修跋。稱殿閣學士之設。在洪武革丞相後。不始於永樂。天下知府有上中下三秩。從三品正四品從四品之不同。爲鄭曉王世貞諸書所未知。然洪武中設殿閣學士。皇甫錄明記略已載之。錄書成於嘉靖壬寅。在居正前。懋修蓋未詳考。其論論趙蓋韓楊一條。最爲平允。而卒之以傲很掇禍。乃與所言相反。其論古人。惟心服張詠。而頗斥南宋諸儒之迂。然至詆周公爲多事。則妄矣。其論周初體樂尚質一條。隆慶辛未主會試。以先進於禮樂命題。卽用其意作程文。未免偏論。至於謂大臣子弟當以科第進身不必避與寒士爭進之嫌。則全爲其子殿試第一而發。益出私心矣。此書本載太岳集中。此本乃崇禎癸未德州盧世㴶錄出別行。令奕併存其目焉。<br/>
</p></body>
</html>
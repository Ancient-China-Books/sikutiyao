<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十九 總集類一 會稽掇英總集 二十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部三十九
<!--sf:-->總集類一
</font><h2>
<!--ti:-->會稽掇英總集 二十卷
</h2>
<!--ed:-->浙江鄭大節家藏本
<p>
<!--no:-->宋孔延之編。前有自序。首題其官爲尚書司封郎中。知越州軍州事。浙東兵馬鈐轄。末署煕寧壬子五月一日越州淸思堂。案施宿嘉泰會稽志。延之於煕寧四年。以度支郎官知越州。五年十一月召赴闕。壬子正當煕寧五年。其歳月與會稽志合。惟志稱延之爲度支郎官。而此作司封郎中。集中有沈立等和蓬萊閣詩。亦作孔司封集。爲延之手訂。於官位不應有誤。知施宿所記爲譌也。延之以會稽山水人物。著美前世。而紀錄賦詠。多所散佚。因博加搜採。㫄及碑版石刻。自漢迄宋。凡得銘志歌詩等八百五篇。輯爲二十卷。各有類目。前十五卷爲詩。首曰州宅。次西園。次賀監。次山水。分蘭亭等八子目。次寺觀。分雲門寺等四子目。而以祠宇附之。次送別。次寄贈。次感興。次唱和。後五卷爲文。首曰史辭。次頌。次碑銘。次記。次序。次雜文。書中於作者。皆標姓名。而獨稱王安石爲史館王相。蓋作此書時。王安石柄政之際。故有所避。而不敢直書歟。所錄詩文。大都由搜巖剔藪而得之。故多出名人集本之外。爲世所罕見。如大歷浙東唱和五十餘人。今錄唐詩者。或不能擧其姓氏。實頼此以獲傳。其於唐宋太守題名壁記。皆全錄原文。以資考證。裨益良多。其蒐訪之勤。可謂有功於文獻矣。其書世鮮流傳。藏弆家多未著錄。此本乃明山。陰祁。氏淡。生堂舊鈔。在宋人總集之中。最爲珍笈。其精博在嚴陵諸集上也。<br/>
</p></body>
</html>
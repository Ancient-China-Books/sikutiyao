<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部四十四 雜家類存目十一 邱陵學山 無卷數</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部四十四
<!--sf:-->雜家類存目十一
</font><h2>
<!--ti:-->邱陵學山 無卷數
</h2>
<!--ed:-->浙江吳玉墀家藏本
<p>
<!--no:-->明王文錄編。文錄有廉矩。已著錄。此本乃其彙刻諸書。以擬宋左圭百川學海。故以邱陵學山爲名。所載以千字文編次。自天字至師字。凡七十四種。然欲矜繁富。而考訂宋精。故類多删節原文。不能全錄。又以前人文集所已載者。析出而附益之。彊立名目。牽率殊甚。至海沂子以下數種。皆文錄自著之書。而亦闌入其中。尤不出明人積習。非但遠遜左圭。卽視商維濬吳琯輩。相去亦懸絕矣。<br/>
</p></body>
</html>
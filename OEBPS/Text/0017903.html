<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部九 易類存目三 周易惜陰詩集 三卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部九
<!--sf:-->易類存目三
</font><h2>
<!--ti:-->周易惜陰詩集 三卷
</h2>
<!--ed:-->兩江總督採進本
<p>
<!--no:-->國朝徐世沐撰。是書取經傳字義。分題賦詠。或爲四言贊。或爲五言七言詩。多至一千餘首。蓋本張九成論語詩例。而益曼衍之。其惜陰錄用呂祖謙本。此集所列彖爻象傳次第。則仍用王弼本。其文皆體近歌括。不可入於詩集。今仍附之易類焉。<br/>
</p></div></body>
</html>
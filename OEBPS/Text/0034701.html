<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部十七 詩類存目一 詩逆 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部十七
<!--sf:-->詩類存目一
</font><h2>
<!--ti:-->詩逆 四卷
</h2>
<!--ed:-->浙江吳玉墀家藏本
<p>
<!--no:-->明凌濛初撰。卷首有七月表一篇。以其中獨闕三月。乃摘春日載陽。至公子同歸。蠶月條桑。至猗彼女桑諸事。布於二月四月之閒。標爲蠶月。殊屬穿鑿。又詩考一篇。獨載一御車圖。尤爲挂漏。其所詮釋。亦罕逢奧義。<br/>
</p></div></body>
</html>
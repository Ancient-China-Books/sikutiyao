<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三十七 雜家類存目四 捫蝨新話 十五卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部三十七
<!--sf:-->雜家類存目四
</font><h2>
<!--ti:-->捫蝨新話 十五卷
</h2>
<!--ed:-->兩江總督採進本
<p>
<!--no:-->宋陳善撰。善字敬甫。號秋塘。史繩祖學齋估畢。稱其字子兼。蓋有兩字。善羅源人。學齋估畢稱福州。蓋舉其郡名也。其書考論經史詩文。兼及雜事。別類分門。頗爲宂瑣。詩論尤多蹖駁。大旨以佛氏爲正道。以王安石爲宗主。故於宋人詆歐陽修詆楊時詆陳東詆歐歐陽澈。而詆蘇洵軾轍尤力。甚至議轍比神宗於曹操。於古人詆韓愈。詆孟子誤讀論語。甚至謂江西馬師在孔子上。而於周邦產諛頌蔡京之詩。所謂化行禹貢山川外。人在周公禮樂中者。則無譏焉。善南北宋閒人。其始未不可考。觀其書顚倒是非。毫無忌憚。必紹述餘黨之子孫。不得志而著書者也。錢曾讀書敏求記。載是書有二本。其一本不分卷帙。未有紹興己巳善自跋。一本分十五卷。而無自跋。此本作十五卷。當卽曾所言之第二本。然實有自跋。蓋曾所見本。偶佚末頁耳。<br/>
</p></body>
</html>
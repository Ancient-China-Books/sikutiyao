<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部五 易類五 易象鈔 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部五
<!--sf:-->易類五
</font><h2>
<!--ti:-->易象鈔 四卷
</h2>
<!--ed:-->兩淮鹽政採進本
<p>
<!--no:-->明胡居仁撰。居仁字叔心。號敬齋。餘干人。事蹟具明史儒林傳。是書前有居仁自序。稱讀易二十年。有所得輒鈔積之。手訂成帙。取先儒圖書論說合於心得者錄之。三卷以下。則皆與人論易往復剳記。及自記所學。又爲檃括歌辭以舉其要。居仁之學。雖出於吳與弼。而篤實則遠過其師。故在明代與曹端薛瑄倶號醇儒。所著居業錄。至今稱道學正宗。其說易亦簡明確切。不渉支離元渺之談。考萬歷乙酉。御史李頤請以居仁從祀孔子廟庭。疏稱所著有易傳春秋傳。今頗散佚失次。朱彜尊經義考。載有居仁易通解。注曰未見。而不載此書。豈此書一名易通解歟。然李頤時已稱散佚失次。何以此本獨完。疑後人裒其緒言。重爲編次。非居仁手著也。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部三十四 地理類存目七 楚南苗志 六卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部三十四
<!--sf:-->地理類存目七
</font><h2>
<!--ti:-->楚南苗志 六卷
</h2>
<!--ed:-->湖北巡撫採進本
<p>
<!--no:-->國朝段汝霖撰。汝霖字時齋。號梅亭。漢陽人。由擧人歷官建寧府知府。是書乃汝霖爲湖南永綏同知時所作。前五卷皆載苗人種類風俗物產言語衣服。及歷朝控禦撫治之法。末一卷附載猺人土人及粤西六寨蠻。而六寨蠻尤爲簡略。以非楚所治故也。體例宂雜。敍述亦不甚雅馴。而得諸見聞。事皆質實。惟首載星野。與苗蠻土人皆無所涉。未免沿地志之陋格耳。<br/>
</p></div></body>
</html>
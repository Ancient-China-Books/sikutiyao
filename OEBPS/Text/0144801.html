<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->江蘇巡撫採進本

<div id="text"><font size="-1">
<!--fi:-->史部二十二
<!--sf:-->載記類存目
</font><h2>
<!--ti:-->南唐拾遺記 一卷
</h2><p>
<!--no:-->國朝毛先舒撰。先舒有聲韻叢說。已著錄。是編前有自序。稱略採宋江南遺事諸不見正史者。附於馬陸二書。鄭文寶近事。陳彭年別錄。陳霆唐餘紀傳之後。然實皆習見之事。無一異聞。又後主却登高文。全篇載於陸書從善傳中。而譌爲登高賦惟存二句。烏在其爲拾遺也。紫竹評李後主詞一條。見龍輔女紅餘志。不詳所出。其人之眞僞未可知。且是紫竹之語。何與南唐遺事。以此條爲例。則詞話詩話。連篇不盡矣。師子國王一條。鬼魅現形。乃小說荒唐之語。豈可以補正史。將太平廣記載秦莊襄王就僧乞食。亦可補史記秦本紀耶。李煜殺諫臣。溺浮屠。荒於酒色。闕失非一。先舒序中以爲守文令辟。亦非篤論也。
</p><br/></div></body></html>
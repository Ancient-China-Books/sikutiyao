<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部五十三 詞曲類存目 近體樂府 一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部五十三
<!--sf:-->詞曲類存目
</font><h2>
<!--ti:-->近體樂府 一卷
</h2>
<!--ed:-->安徽巡撫採進本
<p>
<!--no:-->宋周必大撰。必大有玉堂雜記。已著錄。此編凡詞十二闋。已編入文忠集中。此卷乃毛晉摘錄之本。刻於六十家詞中者也。題下所註甲子。其可數者。自丁亥至庚寅。大約不出四歳中所作。疑當周綸編次全集時。已掇拾散佚之餘。非其完本矣。<br/>
</p></div></body>
</html>
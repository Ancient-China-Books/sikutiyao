<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十六 別集類存目十 白石山房稾 十三卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十六
<!--sf:-->別集類存目十
</font><h2>
<!--ti:-->白石山房稾 十三卷
</h2>
<!--ed:-->江西巡撫採進本
<p>
<!--no:-->國朝李振裕撰。振裕字維饒。吉水人。康熙庚戌進士。官至兵部尚書。是集凡詩三卷。文九卷。又附江南所作詩一卷。乃振裕督學江南時所刊。前有施世綸汪琬序。世綸序。惟述政績。不及文章。琬序稱其工於臺閣之體。亦頗著微詞。<br/>
</p></div></body>
</html>
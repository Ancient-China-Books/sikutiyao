<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->通行本

<div id="text"><font size="-1">
<!--fi:-->子部二十一
<!--sf:-->術數類存目二
</font><h2>
<!--ti:-->天玉經外傳 一卷
<!--ti:-->四十八局圖 一卷
</h2><p>
<!--no:-->舊本題宋吳克誠撰。其子景鸞續成之。一名吳公教子書。案克誠父子名氏。古籍無徵。惟術家相傳。謂克誠德興人。嘗從學於陳搏。景鸞承其指授。慶曆中應薦入都。授司天監正。以論牛頭山山陵事下獄。遇赦後佯狂削髮於天門西岸白雲山洞。治平初遺書與女而終。女卽虔倅張道明之妻。以其書授廖瑀者也。今觀是書。大半勦襲靑囊催官詞句。而陰據玉尺經三合爲本。如以寅午戌爲火局。遂謂寅龍左旋屬丙。右旋屬丁。非但以木爲火。違其本性。卽論三合丁火當生酉旺已。墓丑正與寅午戌相反。又如因艮近寅辛近戌。遂併以艮辛爲火。坤乙爲水。乾丁爲木。巽癸爲金。屈天干以就地支。泝流忘源。併失三合緣起之意。宋人議論。尚無此派。斷爲明人贗作無疑。次卷四十八局圖。卽衍前說。李國木序云。傳爲嘉隆閒歐陽氏鸞筆所書。附以經驗各圖。如朱國祚黃洪憲祖地之類。皆明萬曆時人。其僞託之迹。尤顯然也。
</p><br/></div></body></html>
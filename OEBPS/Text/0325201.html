<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部七 別集類七 西塘集 十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部七
<!--sf:-->別集類七
</font><h2>
<!--ti:-->西塘集 十卷
</h2>
<!--ed:-->浙江鮑士恭家藏本
<p>
<!--no:-->宋鄭俠撰。俠字介夫。福淸人。治平四年進士。神宗時調光州司法參軍。入京監安上門。以抗疏極論新法之害。發馬遞。上流民圖。復劾呂惠卿姦狀。謫英州編管。徽宗初除監潭州南岳廟而卒。事蹟具宋史本傳。其集本二十卷。明李重刊。葉向高更爲删汰。存奏疏雜文八卷。附時一卷。附本傳諡議祠記等爲一卷。具見向高所作序中。蓋已刊除大半。非復宋本之舊。然如景定建康志。載俠劾呂惠卿論西夏事。及上君子小人事業圖諸疏。今俱不存。則向高之去取。考未爲至常矣。王士禎居易錄。稱其文似石介。而無其怒張叫呶之習。古詩在白居易孟郊之閒。今觀其集。良如所說。惜橫遭芟薙。舊帙遂亡。竟不得而全見之。是則前明隆萬以來。輕改古書之弊也。<br/>
</p></body>
</html>
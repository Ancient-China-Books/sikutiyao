<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十九 別集類存目三 張文忠集 十九卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部二十九
<!--sf:-->別集類存目三
</font><h2>
<!--ti:-->張文忠集 十九卷
</h2>
<!--ed:-->浙江巡撫採進本
<p>
<!--no:-->明張孚敬撰。孚敬有諭對錄。已著錄。是集凡奏疏八卷。詩稾四卷。續稾一卷。文稾六卷。孚敬以議禮得君。故其著述。強半皆考禮之詞。不惟議興獻王禮。而且議郊祀禮。議孔廟禮。不惟撰明倫大典。而且撰禮記章句。自謂有明一主持禮教之人。其閒所論。未必百無一當。然穿鑿附會。以遷就時局者。比比然也。<br/>
</p></div></body>
</html>
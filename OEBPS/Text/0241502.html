<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部二十五 譜錄類 范村梅譜 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部二十五
<!--sf:-->譜錄類
</font><h2>
<!--ti:-->范村梅譜 一卷
</h2>
<!--ed:-->浙江鮑士恭家藏本
<p>
<!--no:-->宋范成大撰。成大有桂海虞衡志。已著錄。此乃記所居范村之梅。凡十二種。前有自序。稱於石湖玉雪坡。旣有梅數百本。又於舍南買王氏僦舍七十楹。盡拆除之。治爲範村。以其地三分之一與梅。吳下栽梅特盛。其品不一。今始盡得之。隨所得爲之譜。蓋記其別業之所有。故以範村爲目也。梅之名雖見經典。然古者不重其花。故離騷徧詠香草。獨不及梅。說苑始有越使執一枝梅遺梁王事。其重花之始歟。六朝及唐。遞相賦詠。至宋而遂爲詩家所最貴。然其裒爲譜者。則自成大是編始。其所品評。往往與後來小異。如錄萼梅。今爲常產。而成大以爲極難得。是蓋古今地氣之異。故以少而見珍也。又楊無咎畫梅。後世珍爲絕作。而成大後序。乃謂其畫大略皆如吳下之氣條。雖筆法奇峭。去梅實遠。與宋考宗詆無咎爲村梅者。所論相近。至嘉熙淳祐閒。趙希鵠作洞天淸錄。始稱江西人得無咎一幅梅。價不下百千匹。是又貴遠賤近之證矣。通考以此書與所作菊譜。合爲一編。題曰范村梅菊譜二卷。然觀其自序。實別爲書。今故仍分著於錄焉。<br/>
</p></body>
</html>
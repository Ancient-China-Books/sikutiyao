<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部六 易類六 周易通論 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部六
<!--sf:-->易類六
</font><h2>
<!--ti:-->周易通論 四卷
</h2>
<!--ed:-->兩江總督採進本
<p>
<!--no:-->國朝李光地撰。光地字厚菴。安溪人。康熙庚戌進士。官至大學士。諡文貞。是書綜論易理。各自爲篇。一卷二卷發明上下經大旨。三卷四卷則發明繫辭說卦序卦雜卦之義。冠以易本易教二篇。次及卦爻象彖時位德應河圖洛書。以及占筮挂扐正變環互。無不條析其意。而推明其所以然。在宋學中可謂融會貫通。卓然成一家之說。其論復无妄中孚離四卦爲聖賢之心學。亦皆以消息盈虚。觀天道而脩人事。與慈湖易傳以心言易者逈殊。光地作大學古本說序。稱於易之卜筮。灼然無疑。蓋宗旨既明。則卮言不得而淆之矣。其學一傳爲楊名時。有周易箚記二卷。再傳爲夏宗瀾。有易義隨記八卷。易卦箚記二卷。雖遞相祖述。而其宏深簡括。則皆不及光地也。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十三 別集類存目七 綺詠 一卷 綺詠續集 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十三
<!--sf:-->別集類存目七
</font><h2>
<!--ti:-->綺詠 一卷
<!--ti:-->綺詠續集 一卷
</h2>
<!--ed:-->安徽巡撫採進本
<p>
<!--no:-->明汪汝謙撰。汝謙字然明。歙縣人。江南通志。稱其移居武林。招集勝流。爲湖山詩酒之會。故是集大抵徵歌選妓之作。然其前集陳繼儒序之。後集又繼儒所選定。擩染熏蒸。久而與化。朱彝尊明詩綜。不錄一字。蓋有由矣。<br/>
</p></div></body>
</html>
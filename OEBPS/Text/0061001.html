<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->兩江總督採進本

<div id="text"><font size="-1">
<!--fi:-->經部三十
<!--sf:-->春秋類存目一
</font><h2>
<!--ti:-->春秋心印 十四卷
</h2><p>
<!--no:-->明鄭銶撰。銶上海人。萬歷中由貢生官青田縣訓導。是編取林堯叟春秋句解中所爲提要。而推廣其門目。依類摘取經傳。疏列其下。雜引諸儒之說。而附以己意。前列春秋總論十二篇。語多凡陋。率以私意窺測聖人。其體例尤爲複沓。如莊元年。王使榮叔來錫桓公命。列於錫命類。定十四年。天王使石尚來歸脤。列周歸脤類。而五始類中皆載之。桓十一年柔會宋公陳侯蔡叔盟於折。旣列盟類。又入會類。僖九年九月戊辰盟於葵丘。亦列盟類。又入殊盟類。舛互殆不勝舉。其凡例末一條云。書成之時。夢齊桓公晉文公。各持一單。單開七事。相揖贈予。若謝而辭之意。覺而思之。各開單七事者。二七十四也。卷完十四。其義已盡。以示不必再錄。又隆慶初輯通史聚精八十卷。亦夢文公朱先生慰余曰。余綱目甚覺煩宂。子能爲我删葺。深愜我意。故茲致謝。語殊怪妄。是又吳與弼日錄之故智矣。
</p><br/></div></body></html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三十五 雜家類存目二 盡心編 一卷 證語 二卷 海鷗居日識 二卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部三十五
<!--sf:-->雜家類存目二
</font><h2>
<!--ti:-->盡心編 一卷
<!--ti:-->證語 二卷
<!--ti:-->海鷗居日識 二卷
</h2>
<!--ed:-->山東巡撫採進本
<p>
<!--no:-->明陳伯友撰。伯友字中怡。濟寧州人。萬曆辛丑進士。官至太常寺卿。是書去取孟子盡心之義。其說爲心統性仁。其要在悟。悟由於恥與憤。加以操存涵養擴充。則心無不盡矣。故前列爲總圖分圖。後各爲之論。大抵沿良知之學。而參入禪機。其證語二卷。則牽引宋儒之言。以附會其說。海鷗居日識。上卷多論世事。反稍切實。然謂佛生二堯瞬之時。則所就不在孔子下。佛生孔子之時。則所就不在顏曾下。又謂吾儒心性透悟。則肢節皆靈。又謂一貫如水迸荷葉散爲萬珠。蓋卽悔堂和尚。以聞木樨香。證聖人無隱之義下卷或爲駢句。或如偈語。或如詩話。在彼法頗具聰明。而於聖賢本旨。則愈失愈遠矣。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三十五 雜家類存目二 苕西問答 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部三十五
<!--sf:-->雜家類存目二
</font><h2>
<!--ti:-->苕西問答 一卷
</h2>
<!--ed:-->浙江巡撫採進本
<p>
<!--no:-->國朝吳學孔錄其師羅爲賡講學語也。爲賡號西溪。南充人。康熙中官烏程縣知縣。嘗顏其書室曰古小學。與門人講論其中。學孔錄其問答。而附以與人論學之書。其大旨出於陸王。面體例則全如禪宗機鋒。<br/>
</p></div></body>
</html>
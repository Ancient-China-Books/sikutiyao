<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十六 傳記類存目二 左忠毅年譜 二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部十六
<!--sf:-->傳記類存目二
</font><h2>
<!--ti:-->左忠毅年譜 二卷
</h2>
<!--ed:-->江西巡撫採進本
<p>
<!--no:-->國朝左宰編。宰桐城人。左光斗之曾孫也。光斗事蹟。具載明史本傳。乾隆己未。宰復網羅散失。參以祖父傳聞。旁及文集所載。與同難諸人所述。以補成此譜。於當日情事始末。較爲詳備。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十七 別集類存目十一 樸學齋詩集 十卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十七
<!--sf:-->別集類存目十一
</font><h2>
<!--ti:-->樸學齋詩集 十卷
</h2>
<!--ed:-->福建巡撫採進本
<p>
<!--no:-->國朝林佶撰。佶有甘泉宮瓦記。已著錄。佶工於楷法。文師汪琬。詩師陳廷敬王士禎。琬之堯峯文鈔。廷敬之午亭文編。士禎之精華錄。皆其手書付雕。廷敬士禎之集。皆刻於名位烜耀之時。而琬集則繕寫於身後。故世以是稱之。茲集古體詩三卷。今體詩七卷。淵源有自。故體格猶爲近古。特才分差弱。出手微易耳。<br/>
</p></div></body>
</html>
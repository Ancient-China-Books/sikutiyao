<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部四十二 小學類三 音論 三卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部四十二
<!--sf:-->小學類三
</font><h2>
<!--ti:-->音論 三卷
</h2>
<!--ed:-->安徽巡撫採進本
<p>
<!--no:-->國朝顧炎武撰。炎武有左傳杜解補正。已著錄。自陳第作毛詩古音考。屈宋古音義。而古音之門徑始明。然創闢榛蕪。猶未及研求邃密。至炎武仍探討本原。推尋經傅。作音學五書以正之。此其五書之一也。上卷分三篇。一古曰音。今曰韻。二韻書之始。三唐宋韻譜異同。中卷分六篇。一古人韻緩不煩改字。二古詩無叶音。三四聲之始。四古臥四聲一貫。五入爲閏聲。六近代入聲之誤。下卷分六篇。一六書轉注之解。二先儒兩聲各義之說不盡然。三反切之始。四南北朝反語。五反切之名。六讀若某。共十五篇。皆引據。古人之說以相證驗。中惟所論入聲。變亂舊法。未爲甚確。餘皆元元本本。足以訂俗學之譌。蓋五書之綱領也。書成於祟禎癸未。其時舊本集韻。與別本廣韻。皆尚未出。故不知唐宋部分之異同。由於陳彭年丁度。又唐封演聞見記。其時亦未刊行。故亦不知唐人官韻定自許敬宗。然全書持論精博。百餘年來。言韻學者。雖愈闡愈密。或出於炎武所論之外。而發明古義。則陳第之後。炎武屹爲正宗。陳萬策近道齋集。有李光地小傳。稱光地音學受之炎武。又萬策作李光地詩集後序。稱光地推炎武音學。妙契古先。故所註古音。不用吳棫韻補。而用炎武詩本音。則是書之爲善本。可概見矣。<br/>
</p></body>
</html>
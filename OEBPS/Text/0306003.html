<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江范懋柱家天一閣藏本

<div id="text"><font size="-1">
<!--fi:-->子部五十七
<!--sf:-->道家類存目
</font><h2>
<!--ti:-->陰符經註 一卷
</h2><p>
<!--no:-->舊本題金陵道士唐淳撰。前有至大己丑孟綽然序。稱不知淳爲何代人。其說皆主於內丹。中稱天性人也人心機也立天之道以定人也十六字。爲杜光庭所加。則五代後人矣。
</p><br/></div></body></html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十 別集類存目四 中川遺稾 三十三卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部三十
<!--sf:-->別集類存目四
</font><h2>
<!--ti:-->中川遺稾 三十三卷
</h2>
<!--ed:-->浙江巡撫採進本
<p>
<!--no:-->明王教撰。教字庸之。祥符人。嘉靖癸未進士。官至南京兵部右侍郞。是集乃其子在阡所編。凡賦二卷。古今體詩十三卷。樂章及詩餘一卷。雜文十九卷。前有李濓序。稱其學窺本原。志在康濟。居嘗語人曰。吾賦性蹇拙。詞翰誠非所長。是教平日本不以詩文自命。故所作卷帙雖富。大抵縱筆所之。不甚翦裁結構也。<br/>
</p></body>
</html>
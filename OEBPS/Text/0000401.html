<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部一 易類一 新本鄭氏周易 三卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部一
<!--sf:-->易類一
</font><h2>
<!--ti:-->新本鄭氏周易 三卷
</h2>
<!--ed:-->江蘇巡撫採進本
<p>
<!--no:-->國朝惠棟編。棟字定宇。長洲人。初王應麟輯鄭元易註一卷。其後人附刻玉海之末。雖殘章斷句。尚頗見漢學之崖略。於經籍頗爲有功。然皆不著所出之書。又次序先後。閒與經文不應。亦有遺漏未載者。棟因其舊本。重爲補正。凡應麟書所已載者。一一考求原本。註其出自某書。明其信而有徴。極爲詳核。其次序先後。亦悉從經文釐定。復搜採羣籍。上經補二十八條。下經補十六條。繫辭傳補十四條。說卦傳補二十二條。序卦傳補七條。雜卦傳補五條。移應麟所附易贊一篇於卷端。刪去所引諸經正義論互卦者八條。而別據元周禮太師註。作十二月爻辰圖。據元月令註。作爻辰所値二十八宿圖。附於卷末。以駁朱震漢上易傳之誤。雖因人成事。而考核精密。實勝原書。應麟固鄭氏之功臣。棟之是編。亦可謂王氏之功臣矣。<br/>
</p>
<p class="translation">
本朝惠栋编纂。惠栋字定宇，长洲人。起初王应麟编辑《郑玄易注》一卷，其后人将此书附刻在《玉海》末尾。虽然只是残篇断句，但仍能比较清楚地看出汉学的大概，对经籍学有贡献。但是书中都不注明所引文字的出处，而且排列顺序有时与经文不符，也有遗漏未载的内容。惠栋根据这个旧本，重新进行补正。凡是王应麟书中已经收录的内容，都一一考求原本，注明出自某书，使其确实可信有据，考证非常详细准确。其排列顺序，也都完全按照经文重新整理确定。又搜集各种书籍，为《上经》补充二十八条，《下经》补充十六条，《系辞传》补充十四条，《说卦传》补充二十二条，《序卦传》补充七条，《杂卦传》补充五条。将王应麟所附《易赞》一篇移到卷首，删去所引用的各经正义中讨论互卦的八条内容。另外根据郑玄《周礼·太师》注，制作了十二月爻辰图；根据郑玄《月令》注，制作了爻辰所值二十八宿图，附在卷末，用来驳斥朱震《汉上易传》的错误。虽然是在别人基础上完成的，但考证精密，实际上胜过原书。王应麟固然是郑氏的功臣，惠栋的这部书，也可以说是王氏的功臣了。
</p></div></body>
</html>
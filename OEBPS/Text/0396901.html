<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十三 別集類存目七 江臯吟 一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十三
<!--sf:-->別集類存目七
</font><h2>
<!--ti:-->江臯吟 一卷
</h2>
<!--ed:-->浙江孫仰曾家藏本
<p>
<!--no:-->明劉師朱撰。師朱字仲文。號嵩潭。大名人。萬歷中由貢生官至廬州府同知。是集原序稱作於廬州。故名曰江臯吟。然集中有都門所作。有出塞所作。有超然臺所作。則亦不盡廬州詩。特刻於廬州耳。詩多淺語。原序亦稱其由兗州閒曹改廬江劇任。有顧盼自喜之意云。<br/>
</p></div></body>
</html>
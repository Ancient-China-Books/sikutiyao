<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部四十一 雜家類存目八 景行錄 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部四十一
<!--sf:-->雜家類存目八
</font><h2>
<!--ti:-->景行錄 一卷
</h2>
<!--ed:-->浙江范懋柱家天一閣藏本
<p>
<!--no:-->舊本題元史弼編。弼字君佐。自號紫微老人。博野人。官至福建行省平章政事。封鄂國公。事蹟具元史本傳。是編成於至元丁亥。所錄格言百餘條。多剽綴省心錄之語。前有弼自序。其詞潦倒可笑。似出妄人所依託。復有明瞿佑序。稱宣德戊申侍太師英國公坐。因問經史中警句。可資觀覽而切於修省者。謹寫一編拜獻。以供淸暇之一顧。未題門下士瞿佑手錄。時年八十有二。詞亦庸劣。佑似不應至此。考成化丙戌木訥作佑歸田詩話序。雖有太師英國張公延爲西賓之語。然佑自序作於洪熙乙巳。稱老與農圃爲徒。亦竊歸田之號。又稱輟耕隴上。箕踞桑陰。則洪熙時已返江南矣。安得宣德戊申。尚作客張輔家哉。其爲假名於佑。尤顯然矣。後又有正德乙亥鎮遠侯顧士隆重刊序。嘉靖甲午衡王重刊序。蓋皆因乃僞本。不及考核耳。<br/>
</p></body>
</html>
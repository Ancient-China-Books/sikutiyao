<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四十二 總集類四 文氏五家詩 十四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部四十二
<!--sf:-->總集類四
</font><h2>
<!--ti:-->文氏五家詩 十四卷
</h2>
<!--ed:-->浙江汪汝瑮家藏本
<p>
<!--no:-->明長洲文氏三世五人之詩也。文洪字功大。成化乙酉擧人。官淶水教諭。著括囊稾詩一卷。文一卷。其孫徵明著甫田集詩四卷。徵明長子彭。字壽承。官南京國子監博士。著博士詩二卷。次子嘉。字休承。官和州學正。著和州詩一卷。彭之子肇社。字基聖。官上林苑錄事。亦著詩五卷。中惟徵明名最盛。其家學之淵源。則自洪始。如靜志居詩話所稱野猿窺落果。林蝶戀殘花。自得翻書趣。渾忘對客言諸句。饒有恬澹之致。徵明詩格不高。而意境自能拔俗。至彭嘉肇祉。亦能於耳擩目染之餘。力承先緒。所謂謝家子弟。雖復不端正者。亦奕奕有一種風氣也。徵明甫田集。已著錄。然卷帙相連。無容割裂。且除此一集。與五家之目亦不合。尤無容改其舊名。以五爲四。故仍竝錄之。而附著其互見之故焉。<br/>
</p></div></body>
</html>
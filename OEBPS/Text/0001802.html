<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部二 易類二 讀易詳說 十卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部二
<!--sf:-->易類二
</font><h2>
<!--ti:-->讀易詳說 十卷
</h2>
<!--ed:-->永樂大典本
<p>
<!--no:-->宋李光撰。光字泰發。上虞人。崇寧五年進士。官至參知政事。諡莊簡。事蹟具宋史本傳。光爲劉安世門人。學有師法。紹興庚申。以論和議忤秦檜。謫嶺南。自號讀易老人。因攄其所得。以作是書。故於當世之治亂。一身之進退。觀象玩辭。恆三致意。如解坤之六四云。大臣以道事君。苟君有失德而不能諫。朝有闕政而不能言。則是冒寵竊位。豈聖人垂訓之義哉。故文言以括囊爲賢人隱之時。而大臣不可引此以自解。又解否之初六云。小人當退黜之時。往往疾視其上。君子則窮通皆樂。未嘗一日忘其君。解蠱之初六云。天下蠱壞。非得善繼之子。堪任大事。曷足以振起之宣王承厲王後。脩車馬備器械。復會諸侯於東都。卒成中興之功。可謂有子矣。故考可以无咎。然則中興之業。難以盡付之大臣。蠱卦特稱父子者以此。其因事抒忠。依經立義。大旨往往類此。史載其紹興中奏疏云。淮甸咫尺。了不經營。長江千里。不爲限制。晉元帝區區草創。猶能立宗社。脩宮闕。保江浙。未聞專主避敵如今日也。其退而著書。蓋猶此志矣。光嘗作胡銓易解序。曰易之爲書。凡以明人事。學者泥於象數。易幾爲無用之書。邦衡說易。眞可與論天人之際。又曰自昔遷貶之士。率多怨懟感憤。邦衡流落瘴鄕。而玩意三畫。可謂困而不失其所享。非聞道者能之乎。其序雖爲銓作。實則自明其著述之旨也。書中於卦爻之辭。皆卽君臣立言。證以史事。或不免閒有牽合。然聖人作易以垂訓。將使天下萬世。無不知所従違。非徒使上智數人矜談妙悟。如佛家之傳心印。道家之授丹訣。自好異者推闡性命。鉤稽奇偶。其言愈精愈妙。而於聖人立教牖民之旨。愈南轅而北轍。轉不若光作是書。切實近理。爲有益於學者矣。自明以來。久無傳本。朱彝尊經義考。亦云未見。茲從永樂大典薈萃成編。原闕豫隨无妄睽蹇中孚六卦。及晉卦六三以下。其復與大畜二卦。永樂大典本不闕。而所載光解復卦。闕大象及後四爻。大畜則一字不存。繫辭傳以下亦無解。其爲原本如是。或傳寫佚脱。均不可知。姑仍其舊。其書。宋史作易傳。諸家書目。或作讀易老人解說。或作讀易詳說。殊不畫一。而十卷之數則竝同。殆一書而異名也。今從永樂大典。題爲讀易詳說。仍析爲十卷。存其舊焉。<br/>
<p class="translation">宋代李光撰写。李光字泰发，上虞人，崇宁五年进士，官至参知政事，谥号庄简，事迹详载于《宋史》本传。李光是刘安世的门人，学问有师承渊源。绍兴庚申年，因为论议和议触怒了秦桧，被贬谪到岭南。他自号"读易老人"，因此表达自己的心得，写作了这部书。所以对于当世的治乱兴衰、自身的进退得失，他观象玩辞，总是反复思考。比如解释坤卦六四爻说："大臣应当以道事君，如果君主有失德而不能规劝，朝政有缺失而不能进言，那就是冒受恩宠、窃居高位，这怎么符合圣人垂训的意义呢？"所以《文言》以"括囊"比作贤人隐退的时机，而大臣不可以引此来为自己开脱。又解释否卦初六说："小人当被贬退时，往往怨恨君上；君子则穷达皆乐，不曾一日忘记君主。"解释蛊卦初六说："天下败坏，如果没有善于继承的儿子，能够担当大事，怎么足以振兴起来？宣王继承厉王之后，修治车马、准备器械，重新会合诸侯于东都，最终成就中兴之功，可以说是有好儿子了，所以'考'可以无咎。既然如此，中兴之业难以完全托付给大臣，蛊卦特别称说父子关系就是因为这个道理。"他因事抒发忠心、依经立义，大旨往往都是这样。史书记载他在绍兴年间的奏疏说："淮甸近在咫尺，完全不加经营；长江千里，不作防御。晋元帝区区草创之时，尚能立宗社、修宫阙、保江浙，没听说专门以避敌为主，像今日这样。"他退而著书，大概还是这个志向。李光曾作《胡铨易解序》，说："《易》这部书，全是为了阐明人事。学者拘泥于象数，《易》几乎成了无用之书。邦衡（胡铨）说易，真可以与他论天人之际。"又说："自古以来遭贬谪的士人，大多怨恨愤激。邦衡流落瘴疠之乡，却玩味易卦三画，可以说是困顿而不失其所乐，不是闻道的人能做到这样吗？"他这篇序文虽然是为胡铨而作，实际是表明自己著述的宗旨。书中对于卦爻之辞，都从君臣关系立论，用史事证明，或许不免有时有些牵强附会。然而圣人作《易》是为了垂训后世，要使天下万世之人无不知道何所从何所违，不是仅仅让少数上智之人夸谈妙悟，像佛家的传心印、道家的授丹诀那样。那些好奇异的人推阐性命、钩稽奇偶，他们的言论越精越妙，但对于圣人立教启民的宗旨，就越是背道而驰了。反倒不如李光作这部书，切实近理，对学者有益处。自明代以来，久无传本，朱彝尊《经义考》也说没有见过。现在从《永乐大典》中汇集编成，原本缺失豫、随、无妄、睽、蹇、中孚六卦，以及晋卦六三以下的内容。至于复卦与大畜二卦，《永乐大典》本不缺，但所载李光解复卦，缺少大象及后四爻；大畜卦则一字不存。《系辞传》以下也没有解释。这是原本就如此，还是传写时丢失，都不可知，姑且保持原样。这部书，《宋史》作《易传》，各家书目或作《读易老人解说》，或作《读易详说》，很不统一，但十卷的数量却都相同，大概是一书而有异名。现在根据《永乐大典》，题为《读易详说》，仍分析为十卷，保存原貌。</p>
</p></div></body>
</html>
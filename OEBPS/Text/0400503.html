<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十四 別集類存目八 完玉堂詩集 十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部三十四
<!--sf:-->別集類存目八
</font><h2>
<!--ti:-->完玉堂詩集 十卷
</h2>
<!--ed:-->浙江巡撫採進本
<p>
<!--no:-->國朝釋元璟撰。元璟字借山。浙江天童寺僧也。是編分十集。曰東胡集。名山集。紅椒集。紫柏集。太白集。綠瓊集。京師百詠。晚香集。黃琮集。鵲南集。每集爲一卷。前有元璟自序。及題辭二十餘則。其詩以淸雅爲宗。時有秀句。如纔憐孤嶠遠。斗轉一峯迎。淺碧膠魚沫。殘紅落鴈聲。水繞西施浣紗石。雲藏子敬讀書山。二月草堂逢社燕。一春花事到山茶等句。爲盧元昌所賞。見卷首題辭。又如一笛破寒渚。千帆湊夕陽。船如米家小。水似瀼西偏。秋思啼螿集。歸心落葉知。吟詩不閉梅花閣。懷古獨登文選樓。才堪與世作蓍草。道在忘情似木鷄等句。王士楨亦摘入居易錄中。蓋其居杭州時。曾結西溪吟社。所與酬倡者。皆一代勝流。耳擩目染。落筆自能遠俗。但根柢不深。氣味不免太薄耳。<br/>
</p></body>
</html>
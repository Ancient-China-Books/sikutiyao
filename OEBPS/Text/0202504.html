<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->江西巡撫採進本

<div id="text"><font size="-1">
<!--fi:-->子部八
<!--sf:-->儒家類存目四
</font><h2>
<!--ti:-->虛谷遺書 三卷
</h2><p>
<!--no:-->國朝何國材撰。國材字維楚。江西新城人。是編凡分四種。祖陸九淵求放心之說。而爲心學釋疑。本王守仁致良知之說。而爲格物質疑。採魏伯陽參同契之說。而著易圖測。仿岳元聲研幾私乘之說。而爲研幾錄。大旨堅護陸王。爲門戶而著書。非爲學問而著書也。
</p><br/></div></body></html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部七 雜史類 戰國策校注 十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部七
<!--sf:-->雜史類
</font><h2>
<!--ti:-->戰國策校注 十卷
</h2>
<!--ed:-->兵部侍郞紀昀家藏本
<p>
<!--no:-->元吳師道撰。師道字正傳。蘭谿人。至治元年進士。仕至國子博士致仕。後受禮部郞中。事蹟具元史儒學傳。師道以鮑彪注戰國策。雖云糾高誘之譌漏。然仍多未善。乃取姚宏續注與彪注參校。而雜引諸書考正之。其篇第注文。一仍鮑氏之舊。每條之下。凡增其所闕者謂之補。凡糾其所失者謂之正。各以補曰正曰別之。復取劉向曾鞏所校三十三篇四百八十六首舊第爲彪所改竄者。別存於首。蓋旣用彪注爲稿本。如更其次第。則端緒益棼。節目皆不相應。如泯其變亂之迹。置之不論。叉恐古本遂亡。故附錄原次以存其舊。孔穎達禮記正義。每篇之下。附著別錄第幾。林億等新校素問。亦每篇之下。附著全元起本第幾。卽其例也。前有師道自序。撮擧彪注之大紕繆者。凡十九條。議論皆極精審。其他隨文駁正。亦具有條理。古來注是書者。固當以師道爲最善矣。舊有曲阜孔氏刊本。頗未是正。此本猶元時舊刻。較孔本多爲可據云。<br/>
</p></body>
</html>
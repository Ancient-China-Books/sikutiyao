<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十九 傳記類存目五 明儒林錄 十九卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部十九
<!--sf:-->傳記類存目五
</font><h2>
<!--ti:-->明儒林錄 十九卷
</h2>
<!--ed:-->兩淮馬裕家藏本
<p>
<!--no:-->國朝張恆撰。恆字北山。松江人。朱彝尊之中表也。而彝尊志在稽古。恆則志在講學。所見頗歧。是集紀明代兩浙諸儒言行。所載未爲詳備。而附採語錄之類。亦過於繁冗。<br/>
</p></div></body>
</html>
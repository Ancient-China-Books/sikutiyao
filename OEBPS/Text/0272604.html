<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->兩江總督採進本

<div id="text"><font size="-1">
<!--fi:-->子部四十一
<!--sf:-->雜家類存目八
</font><h2>
<!--ti:-->食色紳言 二卷
</h2><p>
<!--no:-->舊本題明皆春居士撰。不著名氏。考明本瀛奎律髓。有成化丁亥新安守龍遵敍。自稱皆春居士。疑卽遵作也。其書凡飲食紳言一卷。勉人戒殺。男女紳言一卷。勉人節慾。皆摭取前人成語。及佛經道藏諸書。
</p><br/></div></body></html>
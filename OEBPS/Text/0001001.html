<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部一 易類一 周易舉正 三卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部一
<!--sf:-->易類一
</font><h2>
<!--ti:-->周易舉正 三卷
</h2>
<!--ed:-->浙江巡撫採進本
<p>
<!--no:-->舊本題唐郭京撰。京不知何許人。崇文總目稱其官爲蘇州司戸參軍。據自序言御註孝經。刪定月令。則當爲開元後人。序稱曾得王輔嗣韓康伯手寫眞本。比校今世流行本。及國學鄉貢人等本。舉正其謬凡所改定。以朱墨書別之。其書。崇文總目始著錄。書錄解題於宋咸易補註條下。稱咸得此書於歐陽修。是天聖慶歷閒乃行於世也。洪邁李燾並以爲信。晁公武則謂以繇彖相正。有闕漏可推而知。託言得王韓手札及石經。趙汝楳亦詆其挾王韓之名以更古文。王應麟又援後漢書左雄傳職斯祿薄句。證其改旅卦斯字爲㒋之非。近時惠棟作九經古義。駁之尤力。今考是書唐志不載。李燾以爲京開元後人。故所爲書不得著錄。<span class="jiazhu">案燾說見文獻通考。</span>然但可以解舊書經籍志耳。若新書藝文志。則唐末之書。無不具列。豈因開元以後而遺之。疑其書出宋人依託。非惟王韓手札不可信。併唐郭京之名。亦在有無疑似之閒也。顧其所說。推究文義。往往近理。故晁公武雖知其託名。而所進易解。乃多引用。皍朱子本義。於坤象傳之履霜堅冰。賁象傅之剛柔交錯。震彖傳之不喪匕鬯。亦頗從其說。則亦未嘗無可取矣。晁公武讀書志載京原序。稱所改正者一百三十五處。二百七十三字。而洪邁容齋隨筆。趙汝楳易序叢書。皆作一百三處。今本所載原序。亦稱差謬處一百三節。則晁氏所云。殆爲疎舛。又原本稱別以朱墨。蓋用經典釋文之例。今所行本。已全以墨書。蓋非其舊。以非宏旨之所繫。故仍從近刻焉。<br/>
</p>
<p class="translation">
旧本题唐郭京撰写。郭京不知何许人。《崇文总目》称其官为苏州司户参军。据自序言御注《孝经》，删定《月令》，则应为开元后人。序称曾得王辅嗣、韩康伯手写真本，比校今世流行本及国学乡贡人等本，举正其谬，凡所改定，以朱墨书别之。其书，《崇文总目》始著录。《书录解题》于宋咸《易补注》条下，称咸得此书于欧阳修，是天圣庆历间乃行于世也。洪迈、李焘并以为信。晁公武则谓以由彖相正，有缺漏可推而知，托言得王韩手札及石经。赵汝楷亦誆其挟王韩之名以更古文。王应麟又援《后汉书·左雄传》“职斯禄薄”句，证其改《旅》卦斯字为㮫之非。近时惠栖作《九经古义》，驳之尤力。现在考查是书，《唐志》不载。李焘认为郭京是开元后人，故所作书不得著录。然而只能解释《旧书·经籍志》了。若《新书·艺文志》，则唐末之书，无不具列，岂因开元以后而遗之。疑其书出于宋人依托，非惟王韩手札不可信，并唐郭京之名，亦在有无疑似之间也。顾其所说，推究文义，往往近理，故晁公武虽知其托名，而所进《易解》，乃多引用。朱子《本义》，于《坤》象传之“履霜坚冰”，《贲》象传之“刚柔交错”，《震》彖传之“不丧匙鬯”，亦颇从其说。则亦未尝无可取矣。晁公武《读书志》载郭京原序，称所改正者一百三十五处，二百七十三字，而洪迈《容斋随笔》、赵汝楷《易序丛书》，皆作一百三处。现在本所载原序，亦称差谬处一百三节，则晁氏所云，大概是疏舛。又原本称别以朱墨，大概用《经典释文》之例。现在所行本，已全以墨书，大概非其旧。以非宏旨之所系，故仍从近刻焉。
</p></div></body>
</html>

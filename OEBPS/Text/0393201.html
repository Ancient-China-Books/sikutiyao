<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十二 別集類存目六 劉聘君全集 十二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十二
<!--sf:-->別集類存目六
</font><h2>
<!--ti:-->劉聘君全集 十二卷
</h2>
<!--ed:-->江西巡撫採進本
<p>
<!--no:-->明劉元卿撰。元卿有大象觀。已著錄。元卿師事耿定向。及同邑劉陽。講求心學。而其詩文。乃多慶弔之篇。罕見闡發理道。類閩中所刊林網山集。考江西通志。元卿所著。本有山居草還山續草諸編。此本爲其門人洪雲蒸等所輯。觀其體例舛雜。知其去取之失當。蓋已非元卿之舊本矣。<br/>
</p></div></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部四 儒家類四 正學隅見述 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部四
<!--sf:-->儒家類四
</font><h2>
<!--ti:-->正學隅見述 一卷
</h2>
<!--ed:-->陝西巡撫採進本
<p>
<!--no:-->國朝王宏撰撰。宏撰有周易筮述。已著錄。是編以周子無極之說。陸九淵爭之於前。朱子格物之說。王守仁軋之於後。諸儒聚訟。數百年而未休。大抵尊朱者。則全斥陸王爲非。尊陸王者。則全斥朱子爲謬。迄無持是非之平者。宏撰此書。則以爲格物之說。當以朱子所註爲是。無極之說。當以陸九淵所辨爲是。持論頗爲平允。其中雖歷引諸說。以相詰難。而詞氣皆極和平。凡崇朱氏學者。稱先朝之亂。由於學術不正。其首禍爲王陽明。崇陸氏學者。稱無極二字。出於老子。爲周子眞贓實犯之類。宏撰皆指爲太過。其言曰。予素信朱子。惟於無極太極之說小異。誠不敢以心之所不安者。徒勦襲雷同。以蹈於自欺欺人之爲。其亦異於好爲異論者矣。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十四 別集類存目八 五公山人集 十四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部三十四
<!--sf:-->別集類存目八
</font><h2>
<!--ti:-->五公山人集 十四卷
</h2>
<!--ed:-->直隸總督採進本
<p>
<!--no:-->國朝王餘祐撰。餘祐本姓宓。先世爲王氏。後因不復改。字申之。一字介祺。直隸新城人。明末避亂易州五公山。因號五公山人。後流寓獻縣。子孫遂爲獻縣人。餘祐在前明爲諸生。受知於桐城左光斗。故喜談氣節。其學則出自容城孫奇逢定興柱越。以砥礪品行。講求經濟爲主。故立身孤介刻苦。有古獨行之風。然恆以談兵說劔爲事。又精於技擊。喜通任俠。不甚循儒者繩墨。其詩文亦皆不入格。考證尤疎。如謂西洋呼月爲老瓦。杜詩莫笑田家老瓦盆。卽月盆也。知月琴月臺之類。取其形似。按歐邏巴人。至明萬歷閒。利瑪竇始入中國。杜甫何自識其譯語。又論古詩爲樂當及時。焉能待來滋。滋爲草名。又名緐縷。易於滋長。卽藤也。案古詩本作來茲字。本呂氏春秋。今茲來茲。猶今年明年。高誘註甚明。餘祐殆見誤本。古詩茲字加水。因生曲說。又題鸂水亭印藪。稱本說文正譌玉篇諸書周伯琦六書正譌。論雖偏僻。猶是篆體。顧野王孫強之玉篇。則全是隸書。何與摹印之事。亦太不詳檢矣。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十八 別集類存目二 明宣宗詩文 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部二十八
<!--sf:-->別集類存目二
</font><h2>
<!--ti:-->明宣宗詩文 一卷
</h2>
<!--ed:-->浙江范懋柱家天一閣藏本
<p>
<!--no:-->案明史藝文志。載宣宗文集四十四卷。今未見傳本。此册僅廣寒殿記一篇。玉簪花賦一首。詩歌詞曲三十九首。非其全帙也。朱彝尊明詩綜。所錄宣宗詩。多此册所未載。意者彝尊尚及見其集歟。<br/>
</p></div></body>
</html>
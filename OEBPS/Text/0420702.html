<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四十二 總集類四 宋文紀 十八卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部四十二
<!--sf:-->總集類四
</font><h2>
<!--ti:-->宋文紀 十八卷
</h2>
<!--ed:-->浙江巡撫採進本
<p>
<!--no:-->明梅鼎祚編。鼎祚所輯八代文紀。卷溢三百。其版行者。自皇霸至西晉而止。鼎祚歿後。應天巡按御史張煊。寧國府知府周維新。始爲次第開雕。而此集先成。故卷首獨有煊及維新序。宋之文。上承魏晉。淸儁之體猶存。下啓齊梁。纂組之風漸盛。於八代之內。居文質升降之關。雖渉雕華。未全綺靡。觀鼎祚所錄。可以見風氣轉移。日趨日變之故焉。其編纂之體。略同漢晉。中閒如廬山公九錫文和香方之類。鉅細兼收。義取全備。猶之䱇表頭責子羽文諸作。咸登前牒。不能以蕪累爲譏。惟宋公册封九錫禪代諸文。旣爲晉人所撰。自當附之於晉紀。移而入宋。於例殊乖。又司馬越女銘詞。雖發自宋年。而撰由晉代。附之簡末。尤無取義。是則編次之疎矣。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部十 易類存目四 易經理解 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部十
<!--sf:-->易類存目四
</font><h2>
<!--ti:-->易經理解 一卷
</h2>
<!--ed:-->浙江巡撫採進本
<p>
<!--no:-->國朝郜煜撰。煜字光庭。汝州人。雍正癸丑進士。官至中書科中書。其書不釋十翼。惟六十四卦。毎卦撰說一篇。詮釋大意。其大旨欲以義理矯象數之失。以平易救穿鑿之失。以切實救支離泛濫之失。而矯枉不免過直云。<br/>
</p></div></body>
</html>
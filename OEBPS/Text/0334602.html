<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部十二 別集類十二 澹軒集 八卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部十二
<!--sf:-->別集類十二
</font><h2>
<!--ti:-->澹軒集 八卷
</h2>
<!--ed:-->永樂大典本
<p>
<!--no:-->宋李呂撰。呂字濱老。一字東老。邵武軍光澤人。其行事不見於史傳。惟周必大平園續稾第三十五卷。內有所作呂墓誌一篇。稱其端莊自重。記誦過人。年四十卽棄科舉。至七十七而卒。又稱其學務躬行。深惡口耳之習。讀易六十四卦。皆爲義說。尤留意資治通鑑。論者數百篇。蓋亦恬退力學之士矣。朱子嘗爲其父作墓誌。今集中尚有上晦菴干墓誌書。又呂立社倉。朱子爲作記。歎其負經事綜物之才。老而不遇。呂歿後。其子文子。以集求序。朱子語人曰。李丈之文。可謂有補於世教。未及爲序而疾革。見而文子所作跋語中。今觀其詩文。雖多近樸直。少波瀾迴復之趣。不能成家。然明白坦易。往往有關於勸戒。不失爲儒者之言。朱子所稱。實出公論。不盡以其子游於門下之故也。焦竑國史經籍志。載澹軒集十五卷。與周必大墓誌相符。然世無傳本。惟散見於永樂大典中。謹採掇裒綴。釐爲詩三卷。詩餘一卷。雜文四卷。周必大墓誌一首。亦附之卷末。以備考核焉。<br/>
</p></body>
</html>
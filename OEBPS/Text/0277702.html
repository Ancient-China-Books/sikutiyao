<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->子部四十四
<!--sf:-->雜家類存目十一
</font><h2>
<!--ti:-->楊園全書 三十四卷
</h2><p>
<!--no:-->國朝張履詳撰。履詳有沈氏農書。已著錄。是編爲寧化雷鋐所刊。凡十二種。願學記一卷。共一百十九條。皆其劄記講學之語。閒目一卷。共三十八條。皆其受業劉宗周時錄以就正之詞。中載山陰劉先生批者。卽宗周也。初學備忘二卷。皆訓導後進之言。意在兼啓童蒙。故詞多淺近。經正錄一卷。輯朱子訓學齊規。白鹿洞學規。司馬光居家雜儀。及朱子增損呂氏鄉約。合爲一編。近古錄四卷。採用陳良謨見聞記訓。耿定向先進遺風。李樂見聞雜記。錢蓘厚諳各採其所記嘉言善行。分立身居家居鄉居字四門。見聞錄二卷。記近時之嘉言善行。喪祭雜說一卷。皆糾時違禮之失。學規一卷。凡澉湖塾約十四條。東莊約語五條。答問一卷。皆其門人張嘉珍閒。而履詳答。前爲答張佩璁別楮。皆論喪祭之禮。後爲答張佩璁所閒。皆雜考經史疑義。佩璁卽嘉珍字也。門人所記一卷。則嘉珍與姚瑚姚璉錄履祥之語。訓子語二卷。凡分十二綱。一百四十五分條。蓋履祥晩始得子。懼弗及教誨。故畱以訓之。農書二卷。多就桐鄉物十言之。履祥初講蕺山愼獨之學。晩乃專意於程朱。立身端直。鄉黨稱之。其書多儒家之言。而近古錄見聞錄等。率傳記之流。農家之流。言非一致。難以概目曰儒家。故著錄於難家類焉。
</p><br/></div></body></html>
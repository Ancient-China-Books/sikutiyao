<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部十二 別集類十二 高峯文集 十二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部十二
<!--sf:-->別集類十二
</font><h2>
<!--ti:-->高峯文集 十二卷
</h2>
<!--ed:-->兩淮馬裕家藏本
<p>
<!--no:-->宋廖剛撰。剛字用中。順昌人。紹興中爲御史中丞。出提舉明道宮致仕。高峯其號也。事蹟具宋史本傳。考朱子語類。論龜山門人。謂剛爲助和議。今觀其集。若漳州被召上殿。乞約東邊將諸劄。其說誠然。然宋史本傳。載金人敗盟。剛乃有責鄭億年以百口保金人之語。又欲起舊相有德望者。以是爲檜所惡。致斥奉祠。而集中與秦相公書。亦以和議爲失。前後如出兩人。豈至是乃悟其謬歟。宋史以剛爲楊時弟子。道學一脈。愛屋及烏。使與張九成胡銓同傳。固爲不倫。然視怙過不悛者。則有閒矣。其他奏議。指陳當時利弊。頗有可採。答陳幾叟書。論知制誥之失。尤爲切當。至其乞設親軍劄子。舍大慮小。所見殊陋。又諫止高宗節序拜欽宗事。於君臣兄弟之義。亦皆未協。本傳乃獨採之。去取未免失倫。亦足證宋史之疎謬。其是非不盡可據矣。其集久無刻本。傳寫多誤。脫字或至數行。無從校補。今亦姑從舊本錄之焉。<br/>
</p></body>
</html>
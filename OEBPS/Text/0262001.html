<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->子部三十五
<!--sf:-->雜家類存目二
</font><h2>
<!--ti:-->因明子 
</h2><p>
<!--no:-->明張恒撰。恒字伯常。嘉定人。萬曆庚辰進士。官至太常寺少卿。是書於儒釋之辨。言之甚力。屢提幽明二義。以佛法爲幽教。聖道爲明教。書名因明。當取於此。書中多借古人之言。爲作轉語。筆墨閒有輕雋自喜之意。故其理多參語錄。其格則頗近淸談。
</p><br/></div></body></html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江鮑士恭家藏本

<div id="text"><font size="-1">
<!--fi:-->集部十八
<!--sf:-->別集類十八
</font><h2>
<!--ti:-->潛齋文集 十一卷
<!--st:-->鐵牛翁遺稾 一卷
</h2><font size="-1">坿</font><p>
<!--no:-->宋何夢桂撰。夢桂字巖叟。別號潛齋。淳安人。咸淳元年進士。官至大理寺卿。引疾去。築室小酉源。元至元中屢召不起。終於家。此集凡遺詩三卷。詞及政策一卷。雜文七卷。詩頗學白居易體。殊不擅長。王士禎池北偶談。以酸腐庸下詆之。則似乎已甚。文則頗援引證佐。有博辨自喜之意。明成化中。其八世孫淳。訪得舊印本於同邑汪廷貴家。校正刊行。後其遠孫之論等。又爲重刊。考元盛如梓。庶齋老學叢談。載夢桂送畱夢炎一詩曰。昆明灰劫化塵緇。夢覺功名黍一炊。鍾子未甘南操改。庾公空作北朝悲。歸來眠裹吳山在。別後心期浙水知。白髮門生羞未死。靑衫畱得裹遺屍。蓋夢桂爲夢炎所取士。故是詩有王炎午生祭文天祥意。而是集不載。則其散佚亦多矣。末附鐵牛翁遺稾一卷。鐵牛翁名景福。字介之。夢桂族孫。元時不仕。存詩四十餘首。賦一首。詩頗奇偉。氣格在夢桂上云。
</p><br/></div></body></html>
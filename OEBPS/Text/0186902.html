<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部四十六 史評類存目二 增定史韻 四卷 附讀史小論 一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部四十六
<!--sf:-->史評類存目二
</font><h2>
<!--ti:-->增定史韻 四卷
<!--st:--><font size="-1">附</font>讀史小論 一卷
</h2>
<!--ed:-->浙江巡撫採進本
<p>
<!--no:-->國朝仲宏道撰。宏道字開一。嘉興人。是書成於康熙辛未。以趙南星史韻。前載年號。浮文妨要。註又寥寥不詳。所以不行於世。乃删其繁宂。補其闕略。以成是編。復上續以羲軒至秦。下續以明代之事。其他晉之十六國。五代之十一國。以及遼金西夏。亦各爲韻語以補之。每紀之末。宏通各爲總論。明紀評語。則採谷應泰紀事本末之文。<br/>
</p></div></body>
</html>
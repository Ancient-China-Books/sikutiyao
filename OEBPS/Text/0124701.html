<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十二 詔令奏議類存目 文襄公奏疏 十五卷 附年譜 一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部十二
<!--sf:-->詔令奏議類存目
</font><h2>
<!--ti:-->文襄公奏疏 十五卷
<!--st:--><font size="-1">附</font>年譜 一卷
</h2>
<!--ed:-->山東巡撫採進本
<p>
<!--no:-->國朝李之芳撰。之芳字鄴園。武定人。順治丁亥進士。官至文華殿大學士。諡文襄。是編奏疏前十一卷。爲總督浙江時所上。又臺諫集二卷。爲監察御史時所上。康熙甲申。耿精忠之變。經理征勦疏稿。亦具載集中。末附年譜一卷。淄川唐夢賚所編也。<br/>
</p></div></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部二十一 術數類存目二附錄 尚書天地圖說 六卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部二十一
<!--sf:-->術數類存目二附錄
</font><h2>
<!--ti:-->尚書天地圖說 六卷
</h2>
<!--ed:-->河南巡撫採進本
<p>
<!--no:-->國朝潘咸撰。咸有易蓍圖說。已著錄。是書雖借尚書爲名。以堯典經文。冠前五卷之首。以禹貢經文。冠末一卷之首。而實則支離蔓衍。自抒其說。與經義渺無所涉。而其說又皆自逞私臆。如謂月食非地影所隔。謂陽全陰半。月之圍徑。當減日體之半。皆據理而談。不知測算爲何事。故新法古法。兩不能通。圖說彌多。糾牽彌甚。其地圖以山海經所列諸名。不分眞妄。案四方四隅。排比駢聯。齊如布算。又以水經注所列諸名。不分今古。屈曲鉤貫。紛若亂絲。至所繪今之輿圖。顚倒南北。易置東西者。十之八九。至其天圖之末。附以羅經圖說。甲子納音地圖之末。附以元劉秉忠玉尺經。盛談相地之術。尤爲不經。列之經部。實爲不倫。故附存目於術數類焉。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部五十四 小說家類存目二 異聞總錄 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部五十四
<!--sf:-->小說家類存目二
</font><h2>
<!--ti:-->異聞總錄 四卷
</h2>
<!--ed:-->內府藏本
<p>
<!--no:-->不著撰人名氏。亦不著時代。其中林行可一條。稱大德丁酉。則元人矣。然所載臨安倡女儀珏一條。稱其編隸鄱陽。予嘗於席閒與紙筆。卽賦詞。大略美吾兄弟。有鄱江英氣鍾三秀之語。乃洪邁夷堅志原文。所謂予者卽邁。所謂弟兄三秀。卽邁适遵也。此本勦襲其言。併其自稱亦未改。則亦剽剟而成者矣。<br/>
</p></div></body>
</html>
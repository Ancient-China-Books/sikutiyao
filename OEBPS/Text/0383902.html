<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十九 別集類存目三 杏東集 十卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部二十九
<!--sf:-->別集類存目三
</font><h2>
<!--ti:-->杏東集 十卷
</h2>
<!--ed:-->浙江孫仰曾家藏本
<p>
<!--no:-->明郭維藩撰。維藩字价夫。正德辛未進士。官至太常寺少卿。兼翰林院侍讀學士。掌院事。是集詩文各五卷。皆乏深湛之思。其門人河南巡撫蔡汝柟序。稱所著經筵南雍二稾。俱不可見。此集已非完書。由維藩存日。無意傳其詞章。蓋亦道其實也。<br/>
</p></div></body>
</html>
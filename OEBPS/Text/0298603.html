<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部五十三 小說家類存目一 蘭畹居淸言 十卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部五十三
<!--sf:-->小說家類存目一
</font><h2>
<!--ti:-->蘭畹居淸言 十卷
</h2>
<!--ed:-->浙江巡撫採進本
<p>
<!--no:-->明鄭仲虁撰。仲虁字龍如。江西人。其書採錄僻事雋語。自漢魏以迄嘉隆。分門別類。一如劉義慶世說之例。其已見劉孝標註。及王世貞所補者。<span class="jiazhu">案世說新語補本何良俊語林之文。坊本託名於王世貞。此從原序之文。謹附識於此。</span>則不複載。又以一人編中錯見名字爵諡不一其稱者。別爲釋名。以附於前。亦仿汪藻校定世說之例。<br/>
</p></div></body>
</html>
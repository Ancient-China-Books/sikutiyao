<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江范懋柱家天一閣藏本

<div id="text"><font size="-1">
<!--fi:-->史部六
<!--sf:-->別史類存目
</font><h2>
<!--ti:-->讀史備忘 八卷
</h2><p>
<!--no:-->明范理撰。理字道濟。天台人。宣德庚戌進士。官至南京吏部右侍郞。其書自西漢迄唐代。先列諸帝於前。而以諸臣事實摘敍於後。大略皆因正史。而參以綱目。其所分謀臣丞相名將名臣等目。割裂煩碎。殊無體要。如季布入名臣。而曹參入名將之類。義例尤不可解。蓋隨筆記錄。而於史學殊無當也。
</p><br/></div></body></html>
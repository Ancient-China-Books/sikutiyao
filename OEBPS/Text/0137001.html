<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十八 傳記類存目四 毘陵人品記 十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部十八
<!--sf:-->傳記類存目四
</font><h2>
<!--ti:-->毘陵人品記 十卷
</h2>
<!--ed:-->兩淮鹽政採進本
<p>
<!--no:-->明吳亮撰。亮字采于。武進人。吳中行之長子也。萬歷辛丑進士。官至大理寺少卿。事蹟附見明史中行傳。是書因毛憲舊本而增修之。自商迄明。采摭頗富。然十卷之中。歷代居六。而明乃居其四。雖曰時近易詳。亦少乖謹嚴之旨矣。至於泰伯仲雍。未免借材。梁武子孫。亦殊泛載。皆未免地志之舊習也。<br/>
</p></div></body>
</html>
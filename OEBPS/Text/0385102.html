<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十九 別集類存目三 嗜泉詩存 二卷 附錄 一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部二十九
<!--sf:-->別集類存目三
</font><h2>
<!--ti:-->嗜泉詩存 二卷
<!--ti:-->附錄 一卷
</h2>
<!--ed:-->浙江巡撫採進本
<p>
<!--no:-->明李璋撰。璋字政虹。海鹽人。是集前有正德四年璋自序。稱取舊刻痛加刊削。存十之一。竝及近作爲二卷。雜著詩餘爲一卷。易其名曰詩存。此本爲其十世孫鳳藻所刊。上卷爲古體。下卷爲近體。附錄詩說五則。而獨無詩餘雜著。據其九世族孫纘祖後序。蓋舊刊已佚。此重刻者殘本耳。卷末摘句三十四聯。同時諸人和章。及小傳墓誌銘。皆鳳藻所續也。纘祖跋。又稱尚有重刊殘本詩鈔第八第九兩卷。今未見傳本。其存佚不可知矣。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十七 別集類存目十一 舟車初集 二十卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十七
<!--sf:-->別集類存目十一
</font><h2>
<!--ti:-->舟車初集 二十卷
</h2>
<!--ed:-->浙江巡撫採進本
<p>
<!--no:-->國朝陶季撰。季原名澂。字季深。後以一字爲字。又以字行。寶應人。王士禎漁洋詩話。記其與萊陽董樵同以一字爲字。因而賦詩定交者是也。其平生足跡半天下。詩多於舟車得之。因名舟車集。其詩多才鋒踔厲。風發泉湧。不爲邊幅所窘。然有警句。亦有率句。有健句。亦有弱句。蓋跌宕有餘。而陶鍊未至者也。<br/>
</p></div></body>
</html>
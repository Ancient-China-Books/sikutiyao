<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->永樂大典本

<div id="text"><font size="-1">
<!--fi:-->集部二十一
<!--sf:-->別集類二十一
</font><h2>
<!--ti:-->樗隱集 六卷
</h2><p>
<!--no:-->元胡行簡撰。行簡字居敬。新喻人。至正二年進士。授國子監助教。歷翰林修撰。除江南道御史。遷江西廉訪司經歷。遭世亂乞歸。以經學教授鄉里。事蹟見江西通志中。考明史禮志。載洪武二年詔郡縣舉高潔博雅之士。同修禮書。至者八人。而行簡與焉。是明初尚存。故集中晏公廟喻眞人二碑。均有洪武年號。然明太祖實錄。又載徵江西儒士劉于胡行簡等至京。欲官之。俱以老病辭。各賜帛遣還。則尚未受明官也。行簡文章以沖和淡雅爲宗。雖波爛未闊。而能確守法度。不爲支離宂贅之詞。擬之元未。殆李祁雲陽集之流。其詩傳者無多。墨竹一章。於故君舊國之思。再三致意。亦頗可見其節操。焦竑經籍志。所列元末明初諸集。爲數最夥。而獨無此集之目。是明代傳本已尠。今從永樂大典。蒐輯編綴。釐爲六卷。存其概焉。
</p><br/></div></body></html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->通行本

<div id="text"><font size="-1">
<!--fi:-->史部二十四
<!--sf:-->地理類一
</font><h2>
<!--ti:-->廣西通志 一百二十八卷
</h2><p>
<!--no:-->國朝巡撫廣西都察院右副都御史金鉷等監修自桂林象郡之名。著於史記。厥後南荒輿志。漸有成編。其存於今者。如唐莫休符之桂林風土記。段公路之北戶錄。宋范成大之桂海虞衡志。明魏濬之嶠南瑣記。張鳳鳴之桂故桂勝。皆敍述典雅。掌故可稽。惟其閒郡縣沿革。前代旣損益不一。而本朝版圖式廓。建置周詳。若泗城鎭安東蘭歸順寧明諸府州。皆已改土歸流。凡昔所稱羈縻州者。無不隸王官而登戶籍。與前代半隸蠻獠者。形勢迥殊。未可執舊文以談新制。此書成於雍正十一年。亦當時奉詔所纂集。其遺聞故事。雖頗以諸家遺籍爲憑。而於昭代良規。分析具載。指掌釐然。尤足爲考稽之助。固不比驂鸞錄等。僅主模山範水已也。
</p><br/></div></body></html>
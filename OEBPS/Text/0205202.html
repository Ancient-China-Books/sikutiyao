<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江范懋柱家天一閣藏本

<div id="text"><font size="-1">
<!--fi:-->子部十
<!--sf:-->兵家類存目
</font><h2>
<!--ti:-->百將傳 一百卷
</h2><p>
<!--no:-->宋張預撰。翟安道註。預字公立。東光人。安道字居仁。安陽人。其書採歷代名將百人。始於周太公。終於五代劉鄩。各爲之傳。而綜論其行事。凡有一節與孫武書合者。皆表而出之。別以孫子兵法題其後。蓋欲述古以規時。亦戴少望將鑑論斷之類。然其分配。多未確當。立說亦未免近迂。仍爲宋人之談兵而已矣。
</p><br/></div></body></html>
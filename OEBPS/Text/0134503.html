<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江范懋柱家天一閣藏本

<div id="text"><font size="-1">
<!--fi:-->史部十七
<!--sf:-->傳記類存目三
</font><h2>
<!--ti:-->備遺錄 一卷
</h2><p>
<!--no:-->明張芹撰。芹新淦人。明史作峽江人。蓋新淦其試籍也。宏治壬戌進士。官至浙江右布政使。事蹟具明史本傳。是書紀建文殉節諸臣姓名。前有自序。題正德丙子五月。目列四十六人。卷中有事實者二十人。無事實者二十六人。案林塾拾遺書云。近見南院御史張芹增入江右數人。共五十四人。塾所見題正德乙亥。正此錄前一年。而此錄乃轉止於四十六人。又學海類編。有張芹建文忠節錄一卷。其序與此同。亦正德丙子所撰。而目次乃與此不同。且有七十人之多。明藝文志。旣有張芹建文備遺錄二卷。又有張芹備遺錄一卷。考芹序稱錄中四十六人名氏。皆閩中宋君端儀嘗採輯爲錄而未成者。疑芹初據宋氏原本而作。後又隨時續有增益。原非一本。傳錄者各據所見。遂兩存之耳。
</p><br/></div></body></html>
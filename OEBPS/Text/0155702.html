<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部二十八 地理類存目一 山河兩戒考 十四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部二十八
<!--sf:-->地理類存目一
</font><h2>
<!--ti:-->山河兩戒考 十四卷
</h2>
<!--ed:-->安徵巡撫採進本
<p>
<!--no:-->國朝徐文靖撰。文靖有禹貢會箋。已著錄。星野之說。見於周禮保章氏。以星土辨九州之地。所封封域。皆有分星。以觀妖祥。鄭康成註云。大界則九州。州中諸國之封域。於星亦有分焉。其書亡矣。堪輿雖有郡國所入度。非古數也。如鄭氏所言。以九州爲大限。而諸國地域。遠於國都者。其上應之星。自不得盡同。是星野不主列國。而主乎其地。漢書地理志。於漢時郡縣。略著梗概。至唐而僧一行又據山河以分。於義尤近。然其說有云。魏徒大梁。則西河合於東井。秦拔宜陽。而上黨入於輿鬼。彼此遷就。益涉支離。特其文辭綜博。足以自達所見。故所代言分野者。悉宗之。文靖廣採羣書。以爲之註。此八卷是也。自卷九至卷十四。則文靖所續補。亦引羣書爲之註。自漢以降。星野之書已亡。說者徒就春秋內外傳。以其所及。推其所不及。牽合附會。皆所不免。是書雖詳於考古。不涉占驗。然博引曲證。以資談論則可。實用毫無所當也。<br/>
</p></body>
</html>
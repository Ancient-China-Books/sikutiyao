<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三 儒家類三 內訓 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部三
<!--sf:-->儒家類三
</font><h2>
<!--ti:-->內訓 一卷
</h2>
<!--ed:-->兩江總督採進本
<p>
<!--no:-->明仁孝文皇后撰。案成祖以篡逆取國。淫刑肆暴。無善可稱。后乃特以賢著。是書凡二十篇。曰德性。曰修身。曰愼言。曰謹行。曰勤勵。曰警戒。曰節儉。曰積善。曰遷善。曰崇聖訓。曰景賢範。曰事父母。曰事君。曰事舅姑。曰奉祭祀。曰母儀。曰睦親。曰慈幼。曰逮下。曰待外戚。前有永樂三年正月望日自序。內有肅事今皇上三十餘年之語。考明史后妃傳。后以洪武九年。册爲燕王妃。至永樂三年正月。甫及三十年。云三十餘年。蓋約略大數耳。又考本傳。后撰此書。頒行天下。在永樂三年。而明朝典彙。載五年十一月。以仁孝皇后內訓頒羣臣。俾教於家。若五年以前乙頒行天下。不應至五年之末。始賜羣臣。又考名山藏坤則記。載后初爲此書。不過示皇太子諸王而已。至永樂五年七月以後。成祖乃出后內訓勸善二書。頒賜臣民。與典彙相合。此本爲明初刊本。首標大明仁孝皇后。考后於永樂五年七月乙卯崩。甲午諡曰仁孝。則此本刊於五年七月以後無疑。至十一月特賜臣民。正屬刊行之始。明史本傳。偶未及檢耳。各章之下。繫以小註。多涉頌揚。當爲儒臣所加。明史藝文志。不著其名。又藝文志載內訓一卷。高皇后撰。勸善書一卷。文皇后撰。與本傳所載不同。亦偶未檢點耳。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部十四 醫家類二 湯液本草 三卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部十四
<!--sf:-->醫家類二
</font><h2>
<!--ti:-->湯液本草 三卷
</h2>
<!--ed:-->江蘇巡撫採進本
<p>
<!--no:-->元王好古撰。曰湯液者。取漢志湯液經方義也。上卷載東垣藥類法象。用藥心法。附以五宜五傷七方十劑。中下二卷。以本草諸藥。配合三陽三陰十二經絡。仍以主病者爲首。臣佐使應次之。每藥之下。先氣次味。次入某經。所謂象云者。藥類法象也。心云者。用藥心法也。珍云者。潔古珍珠囊也。其餘各家雖有採輯。然好古受業於潔古。而講肄於東垣。故於二家用藥。尤多徵引焉。考本草藥味不過三品三百六十五名。陶宏景別錄以下。遞有增加。往往有名未用。卽本經所云主治。亦或古今性異。不盡可從。如黃連今惟用以淸火解毒。而經云厚腸胃。醫家有敢遵之者哉。好古此書所列。皆從名醫試驗而來。雖爲數無多。而條例分明。簡而有要。亦可云適乎實用之書矣。<br/>
</p></body>
</html>
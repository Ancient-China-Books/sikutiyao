<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部十五 醫家類存目 張氏醫通 十六卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部十五
<!--sf:-->醫家類存目
</font><h2>
<!--ti:-->張氏醫通 十六卷
</h2>
<!--ed:-->浙江巡撫採進本
<p>
<!--no:-->國朝張璐撰。璐字路玉。號石頑。吳江人。是編取歷代名家方論。彙次成編。門類先後。悉依王肯堂證治準繩。方藥主治。多本薛己醫案。張介賓景岳全書。而以己意參定之。凡古來相傳之說。稍有晦滯者。皆削不錄。其辭氣未暢者。皆潤色發揮。務闡其意。康熙乙酉。聖祖仁皇帝南巡。璐子以柔。以璐所著本經逢原。診宗三昧。傷寒纘緒論。及此書。彙輯恭進。得旨留覽。考璐自序。是書初名醫歸。未及刊行。佚其目科痘疹二册。晚年命其子以倬。重輯目科治例。以柔重輯痘疹心傳。補成完帙。改題此名。時韓氏醫通。已久行於世。璐書名與相複。自序謂元氏集名長慶。白氏集亦名長慶。未嘗混也。今刊本題張氏醫通。蓋亦以別於韓氏云。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部三十 春秋類存目一 春秋圖說 無卷數</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部三十
<!--sf:-->春秋類存目一
</font><h2>
<!--ti:-->春秋圖說 無卷數
</h2>
<!--ed:-->浙江吳玉墀家藏本
<p>
<!--no:-->不著撰人名氏。前列目百二十有二。始十二公年譜。終諸儒傳授。中閒列國世次。輿地山川名號。以及經傳所載名物典故。悉有圖有說。其年表皆鈔史記。其名號歸一圖。卽馮繼先所撰。而分爲十九圖。至歲星八音四凶十六相諸圖。則又掇之五經圖中。春秋列國圖說。則摭自東坡指掌圖。又列鄭樵考定諸國地名。及敍國邑地同異說。敍山水同異說。大抵雜駁不倫。未見精核。卷首題曰春秋筆削發微。考楊甲六經圖。中有春秋筆削發微圖。以此本互勘。一一相合。蓋掇取甲書春秋一卷。而攙以雜說。僞立此名。卷首有竹垞二字朱文印。蓋朱彝尊所藏。而經義考不著此名。是必後覺其贗託。棄之不錄。而所棄之本。又爲吳氏所收耳。<br/>
</p></div></body>
</html>
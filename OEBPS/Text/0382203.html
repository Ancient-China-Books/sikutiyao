<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十九 別集類存目三 魯文恪存集 十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部二十九
<!--sf:-->別集類存目三
</font><h2>
<!--ti:-->魯文恪存集 十卷
</h2>
<!--ed:-->浙江孫仰曾家藏本
<p>
<!--no:-->明魯鐸撰。鐸字振之。號蓮北。景陵人。宏治壬戌進士。官至南京國子監祭酒。卒贈禮部侍郞。諡文恪。事蹟具明史本傳。是編爲其子彭嘉所編。前四卷皆詩。第五卷爲使交稾。鐸官編修時。嘗奉使安南故也。第六卷以下爲雜文。史稱鐸爲司業日。與祭酒趙永。皆李東陽門生也。東陽生日。相約以二帕爲壽。索笥無有。有乾魚食過半矣。乃攜其半饋東陽云云。案司業秩六品。何至貧不能具二帕。無帕可徒往。何必以食殘之物爲敬。皆於事理爲不近。此殆世人欲著其淸介。故甚其詞。史因而錄之。然亦足見其素行孤高。故致影造是語。不能不謂之賢者也。至於詩文。則皆不甚擅長。蓋其平生志趣。不在於斯耳。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十四 別集類存目八 退菴集 二十一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部三十四
<!--sf:-->別集類存目八
</font><h2>
<!--ti:-->退菴集 二十一卷
</h2>
<!--ed:-->江蘇巡撫採進本
<p>
<!--no:-->國朝李敬撰。敬字退菴。江寧人。順治丁亥進士。官至監察御史。巡按湖南。是集詩詞十二卷。奏疏及雜著九卷。詩集自序。謂必深知元氣流行。使心口之閒。律呂相合。以適於喜怒哀樂之正。蓋卽白沙定山之宗旨。文集自序。謂按楚時審錄盡心。至於甘澍大降。死囚爲兵刧去。自請歸獄。亦未免好自譽矣。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部十五 別集類十五 西山文集 五十五卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部十五
<!--sf:-->別集類十五
</font><h2>
<!--ti:-->西山文集 五十五卷
</h2>
<!--ed:-->福建巡撫採進本
<p>
<!--no:-->宋眞德秀撰。德秀有四書集編。已著錄。考宋史本傳。德秀有西山甲乙稾。對越甲乙集。經筵講義。端平廟議。翰林詞草。四六獻忠集。江東救荒錄。淸源雜志。星沙集志諸書。此本爲明萬歷中福建巡撫金學曾所刊。國朝浦城縣知縣王允元。又補葺之。所載詩賦而外。惟對越甲乙稾。經筵講義。翰林詞草三種。自分卷帙。其餘序記等作。但以類次。不別分名目。或卽本傳所謂西山甲乙稾者。未可知也。他如端平廟議。諸書俱不編入。疑其闕佚尚多。然馬端臨通考所載。亦作五十六卷。則此本所少僅一卷。殆宋時刊本。卽未嘗以諸書編入耶。德秀生朱子之鄉。故力祟朱子之緒論。其編文章正宗。持論嚴刻。於古人不貸尺寸。而集中諸作。吹噓釋老之焰者。不一而足。有不止韓愈羅池廟碑爲劉昫所譏。與大顛諸書爲朱子所摭者。白璧微瑕。固不必持門戶之見。曲爲隱諱。然其他著作。要不失爲儒者之言。亦不必竟以一眚掩也。<br/>
</p></body>
</html>
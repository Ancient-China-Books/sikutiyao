<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部十七 天文算法類二 數度衍 二十四卷 附錄 一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部十七
<!--sf:-->天文算法類二
</font><h2>
<!--ti:-->數度衍 二十四卷
<!--ti:-->附錄 一卷
</h2>
<!--ed:-->兩江總督採進本
<p>
<!--no:-->國朝方中通撰。中通字位伯。桐城人。明檢討以智之子也。以智博極羣書。兼通算數。中通承其家學。著爲是書。有數原律衍。幾何約。珠算筆算籌算尺算諸法。復條列古九章名目。引御製數理精蘊。推闡其義。其幾何約。本前明徐光啓譯本。其珠算。倣程大位算法統宗。筆算籌算尺算。採同文算指。及新法算書。惟數原律衍。未明所自。大抵裒輯諸家之長。而增減潤色。勒爲一編者也。其尺算之術。梅文鼎謂其三尺交加取數。故祇能用平分一線。其比例規解之本法。惜僅見其弟中履。但稱中通得舊法於豫章。而不知其法何如。竟未獲與中通深論。又稱見嘉興陳藎謨尺算用法一卷。亦祇平分一綫。豈中通所據之法。與藎謨同出一源歟。蓋不可考矣。<br/>
</p></div></body>
</html>
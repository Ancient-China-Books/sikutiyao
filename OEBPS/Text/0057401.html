<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部二十八 春秋類三 左傳杜林合注 五十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部二十八
<!--sf:-->春秋類三
</font><h2>
<!--ti:-->左傳杜林合注 五十卷
</h2>
<!--ed:-->左都御史崔應階進本
<p>
<!--no:-->明王道焜趙如源同編。案朱彝尊經義考。載宋林堯叟春秋左傳句解四十卷。引鄭玥之言曰。堯叟字唐翁。崇禎中杭州書坊取其書合杜注行之。又載此書五十卷。引陸元輔之言曰。王道焜杭州人。中天啓辛酉鄕試。與里人趙如源濬之。共輯此書云云。今書肆所行卷數。與彝尊所記合。而割去道焜如源之名。又首載凡例題爲堯叟所述。而中引永樂春秋大全。殆足咍噱。蓋卽以二人編書之凡例。改題堯叟也。杜預注左氏。號爲精密。雖隋劉炫已有所規。元趙汸明邵寶傅遜陸粲國朝顧炎武惠棟。又遞有所補正。而宏綱巨目。終越諸家。堯叟之書。徒以箋釋文句爲事。實非其匹。第古注簡奧。或有所不盡詳。堯叟補苴其義。使淺顯易明。於讀者亦不無所益。且不似朱申句解。於傳文橫肆刊削。故仍錄存之以備一解。中附陸德明音義。當亦道焜等所加。原本所有。今亦竝存焉。<br/>
</p></body>
</html>
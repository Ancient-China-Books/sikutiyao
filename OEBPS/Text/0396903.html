<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十三 別集類存目七 白雲集 七卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十三
<!--sf:-->別集類存目七
</font><h2>
<!--ti:-->白雲集 七卷
</h2>
<!--ed:-->浙江巡撫採進本
<p>
<!--no:-->明陳昻撰。昂字爾瞻。一字雲仲。莆田人。自號白雲先生。是集前。有鍾惺所作傳。稱集本十六卷。又排律一卷。昻沒後散佚無存。萬歷戊午。其同里宋珏。重加裒集。僅得五言律詩七百首。七言律詩十二首。其詩頗學少陵右丞。得其形似。<br/>
</p></div></body>
</html>
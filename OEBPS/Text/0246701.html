<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部二十七 雜家類一 習學記言 五十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部二十七
<!--sf:-->雜家類一
</font><h2>
<!--ti:-->習學記言 五十卷
</h2>
<!--ed:-->浙江巡撫採進本
<p>
<!--no:-->宋葉適撰。適字正則。自號水心居士。永嘉人。淳熙五年進士。官至寶文閣學士。諡忠定。其書乃輯錄經史百氏。各爲論述。條列成編。凡經十四卷。諸子七卷。史二十五卷。文鑑四卷。所論喜爲新奇。不屑摭拾陳語。故陳振孫書錄解題謂其文刻峭精工。而義理未得爲純明正大。劉克莊爲趙虛齋作註。莊子序亦稱其講學析理。多異先儒。今觀其書。如謂太極生兩儀等語爲文淺義陋。謂檀弓膚率於義理而謇縮於文詞。謂孟子子產不知爲政。仲尼不爲已甚。語皆未當。此類誠不免於駭俗。然如論讀詩者專溺舊文。不得詩意。盡去本序。其失愈多。言國語非左氏所作。以及考子思生卒年月。斥漢人言洪範五行災異之非。皆能確有所見。足與其雄辨之才相副。至於論唐史諸條。往往爲宋事而發。於治亂通變之原。言之最悉。其識尤未易及。特當宋之末世。方恪守洛閩之言。而適獨不免於同異。故振孫等不滿之耳。<br/>
</p></body>
</html>
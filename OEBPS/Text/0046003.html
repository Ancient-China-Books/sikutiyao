<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部二十三 禮類存目一 周禮質疑 五卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部二十三
<!--sf:-->禮類存目一
</font><h2>
<!--ti:-->周禮質疑 五卷
</h2>
<!--ed:-->河南巡撫採進本
<p>
<!--no:-->國朝劉靑芝撰。靑芝有詩學闕疑。已著錄。是書摘周禮舊註。及前人經訓。互相參證。閒亦取後代之事。以引伸其義。頗與鄭賈爲難。然臆斷多而考證少。宋儒事事排漢儒。獨三禮註疏。不敢輕詆。知禮不可以空言說也。靑芝視之太易矣。<br/>
</p></div></body>
</html>
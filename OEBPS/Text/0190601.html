<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部二 儒家類二 知言 六卷 附錄 一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部二
<!--sf:-->儒家類二
</font><h2>
<!--ti:-->知言 六卷
<!--ti:-->附錄 一卷
</h2>
<!--ed:-->永樂大典本
<p>
<!--no:-->宋胡宏撰。宏有皇王大紀。已著錄。是編乃其論學之語。隨筆劄記。屢經改訂而後成。呂祖謙嘗以爲勝於正蒙。然宏之學。本其父安國。安國之學。雖出於楊時。而又兼出於東林常總。總嘗謂本然之性。不與惡對言。安國沿習其說。遂以本然者與善惡相對者。分成兩性。宏作此書。亦仍守其家傳。其所謂性無善惡。心以成性。天理人欲。同體異用。同行動則心矣云云。朱子力詆其非。至作知言疑義。與異情指名其體曰性。指名其用曰心。性不能不動。呂祖謙及宏門人張栻。互相論辨。卽栻亦不敢盡以其師說爲然。其論治道。以井田封建爲必不可廢。亦泥古而流於迂謬。然其他實多明白正大。足以闡正學而闢異端。朱子亦嘗稱其思索精到處。殊不可及。固未以一二瑕疵。盡廢其書也。自元以來。其書不甚行於世。明程敏政。始得舊本於吳中。 後坊賈遂有刊版。然明人傳刻古書。好意爲竄亂。此本亦爲妄人強立篇名。顚倒次序。字句舛謬。全失其眞。惟永樂大典所載。尚屬宋槧原本。首尾完備。條理釐然。謹據其章目。詳加刊正。以復其舊。其朱子語錄各條。亦仍依原本別爲附錄一卷。繫之於末。以備考證焉。<br/>
</p></div></body>
</html>
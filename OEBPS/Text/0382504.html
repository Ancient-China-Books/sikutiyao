<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江孫仰曾家藏本

<div id="text"><font size="-1">
<!--fi:-->集部二十九
<!--sf:-->別集類存目三
</font><h2>
<!--ti:-->孟有涯集 十七卷
</h2><p>
<!--no:-->明孟洋撰。洋字望之。一字有涯。信陽人。宏治乙丑進士。官至監察御史。以論張璁桂萼下獄。謫桂林府教授。移知汶上縣。終南京大理寺卿。是集詩十三卷。文四卷。洋娶於何氏。故其詩格多効何景明。而才則不逮。景明之沒。洋誌其墓。其文亦不甚工。
</p><br/></div></body></html>
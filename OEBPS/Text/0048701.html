<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部二十四 禮類存目二 禮記彙編 八卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部二十四
<!--sf:-->禮類存目二
</font><h2>
<!--ti:-->禮記彙編 八卷
</h2>
<!--ed:-->浙江吳玉墀家藏本
<p>
<!--no:-->國朝王心敬撰。心敬有豐川易說。已著錄。是編取禮記四十九篇。自以己意排纂。分爲三編。上編首孔子論禮之言。曰聖賢訓拾遺。次以大學中庸。又次以曾子拾遺。諸子拾遺。又次以樂記。中編括記中禮之大體。曰諸儒紀要。次以月令。又次以王制。又次以嘉言善行。下編聚列記中瑣節末事。及附會不經之條。曰紀錄雜聞。其意蓋欲別勒一經。踞漢儒之上。然自孫炎以來弗能也。況心敬乎。<br/>
</p></div></body>
</html>
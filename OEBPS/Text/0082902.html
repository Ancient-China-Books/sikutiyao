<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->湖南巡撫採進本

<div id="text"><font size="-1">
<!--fi:-->經部三十九
<!--sf:-->樂類存目
</font><h2>
<!--ti:-->律呂新書箋義 二卷
<!--st:-->八音考略 一卷
</h2><font size="-1">坿</font><p>
<!--no:-->國朝羅登選撰。登選衡山人。是編取蔡元定書。爲之訓釋。亦有強爲之說者。如八十四聲圖。箋云。合爲黃鍾古。六爲黃鐘淸。本之宋志所載燕樂字譜。合六皆頭管翕聲。非笛色也。六十調圖。箋云。今民閒俗樂。亦有調法。如用六字調。是古淸黃鍾調。不知俗樂以笛色正宮之字定調。頭管之翕聲爲合。是加上字哨吹之而爲合。若去哨吹之。則祇是上字也。且唐宋時燕樂高於雅樂。三律以夾鍾淸爲宮。蔡氏新書云。緊五者夾鍾之淸聲。俗樂以爲宮是也。燕樂之黃鍾。其聲當雅樂夾鍾。新唐書云。宮聲應夾鐘之律是也。然則笛色六字。已非雅樂黃鍾。其非古黃鍾。益可知矣。至於書中所引推步算術之類。尤爲牽合。末附八音考略一卷。亦無大闡明云。
</p><br/></div></body></html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十一 別集類存目五 二酉園詩集 十二卷 文集 十四卷 續集 二十三卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部三十一
<!--sf:-->別集類存目五
</font><h2>
<!--ti:-->二酉園詩集 十二卷
<!--ti:-->文集 十四卷
<!--ti:-->續集 二十三卷
</h2>
<!--ed:-->湖北巡撫採進本
<p>
<!--no:-->明陳文燭撰。文燭字玉叔。沔陽人。嘉靖乙丑進士。官至南京大理寺卿。其詩分八集。曰漢陰詩。曰廷中詩。曰淮上詩。曰嵩和詩。曰西蜀詩。曰東岱詩。曰金焦詩。曰黃蓬詩。陳思育王喬桂皇甫汸袁福徵黃貫曾沈明臣李先芳孫斯億任瀚高啓愚熊敦朴陳宗虞曾可耕吳國倫方沆黃一正李維楨屠隆周光鎬十九人序之。文曰五岳山人前集。五岳山人後集。王世貞歸有光汪道昆茅坤序之。後總編爲二酉園文集。道昆世貞又序之。續集則文燭身後。其孫之蘧所輯。皆文無詩。亦無當時名士序。惟之蘧自序之。又與文燭之壻龍膺。各爲一跋而已。斯亦生死之際。交遊盛衰之驗。而文壇標榜。其不足盡據可知矣。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十四 別集類存目八 桴菴集 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十四
<!--sf:-->別集類存目八
</font><h2>
<!--ti:-->桴菴集 四卷
</h2>
<!--ed:-->江蘇巡撫採進本
<p>
<!--no:-->國朝薛所蘊撰。是編乃其詩集。其子奮生等所錄。奮生卽王士禎詩所謂十載雕蟲稍擅名。未曾縛袴學長征。他年我若登三事。但乞蕭郞作騎兵者是也。集刊於順治癸巳。其門人彭志古跋。稱其詩創闢似王建。蘊藉似張籍。豪縱似李白。悲壯似杜甫。蓋弟子尊師之詞也。<br/>
</p></div></body>
</html>
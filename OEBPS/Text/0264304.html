<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部三十六 雜家類存目三 事始 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部三十六
<!--sf:-->雜家類存目三
</font><h2>
<!--ti:-->事始 一卷
</h2>
<!--ed:-->浙江范懋柱家天一閣藏本
<p>
<!--no:-->不著撰人名氏。其皆推原事物之始。雜引經史。如以太師始於呂望。考之尚書。箕子已先爲之。則非周始。也又如開府儀同三司。謂始於漢代。考漢建初二年。使車騎將軍馬防班同三司。同三司自此始。延平元年鄧騭爲車騎將軍儀同三司。儀同之號自始。而皆不雲開府。至魏黃權乃以車騎將軍開府儀同三司。蓋漢制惟三公開府。至魏始開府儀同三司之號。是編混而一之。皆失精審。又如檀弓載乘丘之戰。乃士有誄之始。非自是而始有誄。引爲誄始。亦殊疏舛。案郡齋讀書志。載唐劉將孫事始三卷。晃公武謂分二十六門。與此本體例不合。又載蜀馮鑑續始十卷。卷數尤不相應。此本所引。皆唐以前書。疑後人鈔撮類書中所所引劉將孫書。湊合成帙也。<br/>
</p></div></body>
</html>
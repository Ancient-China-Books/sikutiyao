<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部九 雜史類存目二 南城召對錄 一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部九
<!--sf:-->雜史類存目二
</font><h2>
<!--ti:-->南城召對錄 一卷
</h2>
<!--ed:-->浙江范懋柱家天一閣藏本
<p>
<!--no:-->明李時撰。時字宗易。號松溪。任邱人。宏治壬戌進士。官至華蓋殿大學士。諡文康。事蹟具明史本傳。是編乃世宗親祀祈嗣壇時。與大學士翟鑾。尚書汪鋐。侍郎夏言等。侍於南城御殿。召見論郊廟體制。兼及用人賑災之事。時因錄諸臣問答之詞。史稱時恆召對便殿。接膝咨詢。雖無大匡救。而議論多本於厚。於是編亦略見一斑云。<br/>
</p></div></body>
</html>
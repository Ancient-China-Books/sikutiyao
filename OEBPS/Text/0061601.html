<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部三十 春秋類存目一 春秋三傳衷考 十二卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->經部三十
<!--sf:-->春秋類存目一
</font><h2>
<!--ti:-->春秋三傳衷考 十二卷
</h2>
<!--ed:-->浙江巡撫採進本
<p>
<!--no:-->明施天遇撰。天遇字昌辰。武康人。是編雖以三傳爲名。實以胡傳爲去取。凡胡傳所駁。概從刊削。故所存僅三傳之事迹。又雜引詩書禮記。及國語之文以足之。特取備時文之捃摭而已。<br/>
</p></div></body>
</html>
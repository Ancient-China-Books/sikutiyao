<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部六 儒家類存目二 胡子衡齊 八卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部六
<!--sf:-->儒家類存目二
</font><h2>
<!--ti:-->胡子衡齊 八卷
</h2>
<!--ed:-->浙江鄭大節家藏本
<p>
<!--no:-->明胡直撰。直字正甫。泰和人。嘉靖丙辰進士。官至福建按察使。直之學出於歐陽德及羅洪先。故以王守仁爲宗。嘗與門人講學螺水上。輯其問答之語爲是書。分言未理問亡錮博辨明中徵孔談言續問申言凡九篇。篇有上下。其名衡齊者。意謂談理者。視此爲均平云爾。大要以理在心而不在天地萬物。意在疏通守仁之旨。然守仁本謂我與天地萬物一氣流通。無有礙隔。故人心之理。卽天地萬物之理。而直乃謂吾心所以造天地萬物。匪是則黝沒荒忽。而天地萬物熄矣。是竟指天地萬物爲無理。與守仁亦不相合。未免太失之高遠。其文章則縱橫恢詭。頗近子書。與他家語錄稍異。蓋直少攻古文詞。年二十餘。始變而講學。故頗能修飾章句。無弇陋粗鄙之狀云。<br/>
</p></div></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->山東巡撫採進本

<div id="text"><font size="-1">
<!--fi:-->集部三十四
<!--sf:-->別集類存目八
</font><h2>
<!--ti:-->徐太拙詩稾 無卷數
</h2><p>
<!--no:-->國朝徐振芳撰。振芳字太拙。山東樂安人。是集凡分三種。一曰雪鴻草。一曰三素草。一曰楚萍草。所作奇氣坌湧。時出入於李賀盧仝之閒。而竟陵公安之餘習。未盡湔除。故往往失之纖仄。變徵之聲。酸吟激楚。其學謝翱而未成者與。
</p><br/></div></body></html>
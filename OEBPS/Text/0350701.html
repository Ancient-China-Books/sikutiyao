<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->兩淮馬裕家藏本

<div id="text"><font size="-1">
<!--fi:-->集部二十
<!--sf:-->別集類二十
</font><h2>
<!--ti:-->靜春堂集 四卷
</h2><p>
<!--no:-->元袁易撰。易字通甫。長洲人。不求仕進。部使者擬薦於朝。謝不應。行中書省署徽州路石洞書院山長。旋亦罷歸。居吳淞具區之閒。築堂曰靜春。聚書萬卷。手自校定。或棹舟載筆床茶竈古器。游於江湖。趙孟頫嘗爲畫臥雪圖。稱易與龔璛郭麟孫爲吳中三君子。是集乃易歿之後。其子泰所編。延祐四年。龔璛爲之序。推之甚至。然以王安石擬之。殊不相類。卷末有厲鶚跋。擬以黃陳。亦未盡然。易詩吐言天拔。於陳與義爲近。與高庭堅之鎔鑄劖削。陳師道之深刻瘦硬。其門徑實各別也。有元作者。綺縟居多。易詩雖所傳無幾。而風骨遒上。固足以高步一時。龔璛等所作集序墨蹟。至明正統中尚存。吳納題其卷末。深致向往。蓋其人品詩品。均有動人遐想者矣。
</p><br/></div></body></html>
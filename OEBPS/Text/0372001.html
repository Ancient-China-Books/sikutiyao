<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十六 別集類二十六 榕村集 四十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部二十六
<!--sf:-->別集類二十六
</font><h2>
<!--ti:-->榕村集 四十卷
</h2>
<!--ed:-->福建巡撫採進本
<p>
<!--no:-->國朝李光地撰。光地有周易觀象。已著錄。是集爲乾隆丙辰。其孫淸植所校刊。其門人李紱爲序。惟詩下註自選字。則餘皆淸植排纂也。凡觀瀾錄一卷。經書筆記讀書筆錄共一卷。春秋大義春秋隨筆共一卷。尚書句讀一卷。周官筆記一卷。初夏錄二卷。尊朱要旨要旨續記共一卷。象數拾遺景行摘篇又附記共一卷。文二十五卷。詩五卷。賦一卷。所註諸書及語錄。刊本別行者不與焉。其不以詩文冠集。而冠以劄記者。光地所長。在於理學經術。文章非所究心。然卽以文章而論。亦大抵宏深肅括。不雕琢而自工。蓋有物之言。固與鞶帨悅目者異矣。數十年來。屹然爲儒林巨擘。實以學問勝。不以詞華勝也。<br/>
</p></body>
</html>
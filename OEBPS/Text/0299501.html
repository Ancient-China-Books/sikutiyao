<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部五十四 小說家類存目二 錄異記 八卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部五十四
<!--sf:-->小說家類存目二
</font><h2>
<!--ti:-->錄異記 八卷
</h2>
<!--ed:-->兩江總督採進本
<p>
<!--no:-->蜀杜光庭撰。光庭有了證歌。已著錄。此書宋志作十卷。與今本異。白雲霽道藏目錄。收於洞元部記傳類恭字號中。然光庭雖道士。而此書所述。實無與於道家。卷首沈士龍題辭。謂光庭以方術事蜀孟昶。故成此書以取悅。考陶岳五代史補。光庭以唐僖宗幸蜀時入道。其後歷事王建王衍。未入後蜀。卽以此書而論。其記蜀丁卯年會昌廟城壕側龜著金書玉字大吉字。則王建天復七年也。又稱蜀皇帝乾德元年己卯七月十五日庚辰降誕廣聖節。王彥徽得白龜以進。則王衍元年也。凡此皆爲前蜀王氏誕陳符瑞。以云悅昶。失考甚矣。其言皆荒誕不足信。治城客論曰。廣成先生杜光庭。撰仙傳錄異等書。率多自作。故人有無稽之言。謂之杜撰。然則光庭之妄。前人已言之矣。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十二 詔令奏議類存目 桂洲奏議 二十一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部十二
<!--sf:-->詔令奏議類存目
</font><h2>
<!--ti:-->桂洲奏議 二十一卷
</h2>
<!--ed:-->安徽巡撫採進本
<p>
<!--no:-->明夏言撰。言有南宮奏稿。已著錄。是編又益以諫垣所上。分爲二十一卷。乃言入閣之後。巡撫江西副都御史王暐等所刊。事在嘉靖十八年。後暐以事獲罪。主其獄者卽言也。言以論南北郊分祀。受知世宗。遂被擢用。史稱其奏定典禮。多可採者。今核其所論。實惟議禮一事有關典制沿革。故錄其南宮奏稿。而此集則別存其目焉。<br/>
</p></div></body>
</html>
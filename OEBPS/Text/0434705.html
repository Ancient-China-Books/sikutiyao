<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->兩江總督採進本

<div id="text"><font size="-1">
<!--fi:-->集部四十七
<!--sf:-->總集類存目四
</font><h2>
<!--ti:-->東皐詩存 四十八卷
</h2><p>
<!--no:-->國朝王之珩編。之珩字楚白。如皐人。是集選其邑人之詩。自宋以迄於國朝。毎人各詳其字號官爵。所載旣多近時之作。而之珩之詩。收至二百餘首。王逸徐陵芮挺章自錄己作。未如是之繁富也。
</p><br/></div></body></html>
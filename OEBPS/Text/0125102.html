<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十二 詔令奏議類存目 嘉隆疏鈔 二十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部十二
<!--sf:-->詔令奏議類存目
</font><h2>
<!--ti:-->嘉隆疏鈔 二十卷
</h2>
<!--ed:-->內府藏本
<p>
<!--no:-->明張鹵編。鹵字召和。儀封人。嘉靖乙未進士。歷官右副都御史。調南京太常寺卿。是編專錄嘉靖隆慶兩朝臣僚奏疏。分三十七類。凡四百餘篇。蓋續張瀚疏議輯略而作。故類例雖稍有出入。而大致略相彷彿云。<br/>
</p></div></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部四十五 類書類一 名賢氏族言行類稾 六十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部四十五
<!--sf:-->類書類一
</font><h2>
<!--ti:-->名賢氏族言行類稾 六十卷
</h2>
<!--ed:-->江蘇巡撫採進本
<p>
<!--no:-->宋章定撰。定建安人。仕履無考。惟此書二十六卷中。載其曾祖元振建炎中進士。官廣東提舉常平。祖才邵。少年從楊時遊。嘗守臨賀辰陽而已。此書作於嘉定已巳。姓氏分韻排纂。各序源流於前。而以歷代名人之言行。依姓分隸。蓋以譜牒傳記。合爲一書者也。案隋書經籍志。有賈執姓氏英賢譜一百卷。其書久佚。據李善文選註所引。前列爵里。後詳事蹟。其體例同於此書。定殆仿之而作歟。所列凡一千一百八十九姓。內單姓一千一百二十一。複姓六十八。所錄前代諸人。時有顚倒漏略。如馮姓首春秋馮簡子。次馮唐。驩旣以漢人居戰國人前。而上黨守馮亭。實錄。然於有宋一代。紀述頗詳。其人其事。往往爲史傳所不載。頗足以補闕核異。故在宋時不過書肆刊本。而流傳旣久。遂爲考證者所資。此如漢碑漢印。當時里胥工匠能爲之。而一字之存。後遂寶爲古式也。<br/>
</p></body>
</html>
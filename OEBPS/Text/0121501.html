<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十一 詔令奏議類 關中奏議 十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部十一
<!--sf:-->詔令奏議類
</font><h2>
<!--ti:-->關中奏議 十卷
</h2>
<!--ed:-->直隸總督採進本
<p>
<!--no:-->明楊一淸撰。一淸字應寧。安寧人。成化壬辰進士。官至華蓋殿大學士。諡文襄。事蹟具明史本傳。此編以其生平章疏。分爲五類。卷一卷二曰馬政類。卷三曰茶馬類。宏治十五年。以副都御史督理陝西馬政時所上。卷四卷五卷六曰巡撫類。則寇入花馬池。命巡撫陝西時所上。卷七卷八卷九曰總制類。則正德初寇犯固原隆德。一淸以延綏甘肅寧夏有警不相援。患所無統攝。請遣大臣領之。卽命一淸總制時所上第十卷曰後總制類。則其忤劉瑾致仕後。以安化王寘鐇反。復起時所上也。以所陳多陝甘邊事。故以關中爲名。嘉靖初。始刊行於南京。其閒所載。不盡皆一淸奏稿。凡當時部臣覆疏。及前後所奉諭旨。悉編入之。故於時事本末。頗爲詳盡。史稱一淸官陝西提學副使時。卽詳究邊情利弊。嘗當羽書旁午。一夕草十疏。悉中機宜。其才一時無兩。或比之姚崇云。<br/>
</p></body>
</html>
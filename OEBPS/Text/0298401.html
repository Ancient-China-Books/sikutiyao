<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部五十三 小說家類存目一 客座贅語 十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部五十三
<!--sf:-->小說家類存目一
</font><h2>
<!--ti:-->客座贅語 十卷
</h2>
<!--ed:-->浙江鮑士恭家藏本
<p>
<!--no:-->明顧起元撰。起元有說略。已著錄。是書所記。皆南京故實。及諸雜事。其不涉南京者不載。蓋亦金陵瑣事之流。特不分門目。仍爲說部體例耳。雖頗足補志乘之闕。而亦多神怪瑣屑之語。至前聞紀異一百條。全錄舊文。取充卷帙。尤爲無取矣。<br/>
</p></div></body>
</html>
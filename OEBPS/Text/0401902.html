<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->福建巡撫採進本

<div id="text"><font size="-1">
<!--fi:-->集部三十五
<!--sf:-->別集類存目九
</font><h2>
<!--ti:-->浣亭詩略 二卷
<!--ti:-->浣亭歸來吟 一卷
<!--st:-->山𧅁花埡長短句 一卷
</h2><font size="-1">坿</font><p>
<!--no:-->國朝林堯華撰。堯華字開伯。莆田人。順治甲午舉人。官榆次縣知縣。是集浣亭詩略二卷。皆早年所作。浣亭歸來吟一卷。皆罷官以後所作。山𧅁花埡長短句。則附載其詞集也。其詩集編次。頗爲叢雜。如詩略中有詠園花十四首。歸來吟中有詠園花四首。而其中酴醿一首。一字不易。殆校勘之疎歟。其詩才氣儁爽。早年刻意雕鐫。而未進渾成。晚年又頗涉頹唐。縱筆太早。其詞有南宋人格意。而罕睹新聲。亦擬議而未變化也。
</p><br/></div></body></html>
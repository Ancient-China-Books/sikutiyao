<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江范懋柱家天一閣藏本

<div id="text"><font size="-1">
<!--fi:-->史部九
<!--sf:-->雜史類存目二
</font><h2>
<!--ti:-->雲中紀變 一卷
</h2><p>
<!--no:-->明孫允中撰。案世宗時有兩孫允中。其一太原人。嘉靖癸未進士。官至應天府丞。事蹟附見明史楊允繩傳。其一卽此孫允中。魯府儀衞司人。嘉靖癸未進士。官至山西按察司僉事。嘉靖十二年。大同兵變。殺總兵官李瑾。遣總督侍郞劉源淸討之。會巡撫潘倣。繫賊首以獻。請班師。而源淸縱兵大掠。城下五堡遺孽遂盡反。源淸圍城久不下。詔奪其職。以張瓚代之。未至而督餉郞牛詹榮等。已悉捕斬首惡。亂乃定。時議者俱以源淸用兵爲非。允中前後入城撫定。幷力言將士妄殺狀。爲源淸所惡。以他事劾罷。黃綰奏其功。得復官致仕。因據所目擊。作此書以紀之。大抵皆歸獄源淸之詞。末題丁酉八月。乃嘉靖之十六年也。
</p><br/></div></body></html>
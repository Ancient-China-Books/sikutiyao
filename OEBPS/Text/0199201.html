<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部六 儒家類存目二 存古約言 六卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部六
<!--sf:-->儒家類存目二
</font><h2>
<!--ti:-->存古約言 六卷
</h2>
<!--ed:-->浙江巡撫採進本
<p>
<!--no:-->明呂維祺撰。維祺有四禮約言。已著錄。是書凡十二篇。首敦本。次閑家。次厚俗。次冠昏喪祭。次服式。次宴會。次交際。次揖讓。次柬劄。大略以朱子家禮爲主。並採擇諸家之言爲條例註釋。而以箴誡格言附於後。亦司馬氏書儀。呂氏鄉約之支流也。<br/>
</p></div></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部十四 醫家類二 本草綱目 五十二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部十四
<!--sf:-->醫家類二
</font><h2>
<!--ti:-->本草綱目 五十二卷
</h2>
<!--ed:-->大學士于敏中家藏本
<p>
<!--no:-->明李時珍撰。時珍字東璧。蘄州人。官楚王府奉祠正。事蹟具明史方技傳。是編取神農以下諸家本草。薈萃成書。複者芟之。闕者補之。譌者糾之。凡二十六部。六十二類。一千八百八十二種。每藥標正名爲綱。附釋名爲目。次以集解辨疑正誤。次以氣味主治附方。其分部之例。首水火。次土。次金石。次草穀菜果木。次服器。次蟲鱗介禽獸。終之以人。前有圖三卷。又序例二卷。百病主治藥二卷。於陰陽標本君臣佐使之論。最爲詳析。考諸家本草。舊有者一千五百一十八種。時珍所補者。又三百七十四種。搜羅羣籍。貫串百氏。自謂歲歷三十。書採八百餘家。稿凡三易。然後告成者。非虛語也。其書初刻於萬歷閒。王世貞爲之序。其子建元。又獻之於朝。有進疏一篇。冠於卷首。至國朝順治閒。錢塘吳毓昌。重訂付梓。於是業醫者。無不家有一編。明史方技傳極稱之。蓋集本草之大成者。無過於此矣。<br/>
</p></body>
</html>
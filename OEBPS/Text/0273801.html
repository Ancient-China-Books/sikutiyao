<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部四十二 雜家類存目九 智品 十三卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部四十二
<!--sf:-->雜家類存目九
</font><h2>
<!--ti:-->智品 十三卷
</h2>
<!--ed:-->安徽巡撫採進本
<p>
<!--no:-->明樊玉衡撰。於倫補葺。玉衡字元之。萬曆乙末進士。官崑山縣知縣。倫字惇之。萬曆辛丑進士。官至右通政。皆黃岡人。是編蒐輯古初至明代用智之事。分爲士門。一曰神品。察兆於未萌者也。二曰妙品。知幾於將至者也。三曰能品。救敗於已然者也。四曰雅品。端士之善應變者也。五曰具品。才之偶見長者也。六曰譎品。純任術者也。七曰盜品。陰賊害正者也。雜隸古事。而能不著其所出。如趙簡子欲殺孔子之事。出宋人僞子華子。管仲諸事。出管子輕重諸篇。詞皆倒依託。而信爲實然。未免失於考證。又輔過絺疵得列神品。與在禹同科。而文王周公。乃僅入妙品。殊爲倒置。至竇良女蠟書滅賊。厥志可尚。而乃列之盜品中。尤乖剌矣。<br/>
</p></div></body>
</html>
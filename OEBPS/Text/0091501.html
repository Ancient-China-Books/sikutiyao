<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部四十三 小學類存目一 篇海類編 二十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部四十三
<!--sf:-->小學類存目一
</font><h2>
<!--ti:-->篇海類編 二十卷
</h2>
<!--ed:-->江蘇周厚堉家藏本
<p>
<!--no:-->舊本題明宋濂撰。屠隆訂正。濂字景濂。浦江人。元至正末。召爲國史院編修官。不就。洪武中官至翰林學士承旨。事蹟具明史本傳。隆字長卿。鄞縣人。萬壢丁丑進士。官至禮部主事。明史文苑傳附見徐渭傳中。其書取韓道昭五音篇海。以部首之字。分類編次。舛陋萬狀。無論宋濂本無此書。卽以所引之書而論。如田汝耔都俞李登湯顯祖趙銘章黼楊時喬劉孔當趙宧光。皆明正德至萬歷時人。濂何從見之。至於以趙撝謙列林罕李陽冰閒。旣有一鄭樵。註曰著六書略。又有一鄭漁。註曰字仲明夾漈人。他如以玉篇爲陳新作。以韻會箋爲黃紹作。以高似孫爲高衍孫。以洪武正韻爲毛晃作。以古文字號爲馬融作鄭元注。以五聲韻爲張有作。以別字十三篇爲孫強作。以六書精蘊爲孫愐作。殆於醉夢顛倒。病狂譫語。屠隆雖不甚讀書。亦不至此。殆謬妄坊賈所託名也。<br/>
</p></body>
</html>
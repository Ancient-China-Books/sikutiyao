<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->江蘇巡撫採進本

<div id="text"><font size="-1">
<!--fi:-->集部五十二
<!--sf:-->詞曲類二
</font><h2>
<!--ti:-->樂府補題 一卷
</h2><p>
<!--no:-->不著編輯者名氏。皆宋末遺民倡和之作。凡賦龍涎香八首。其調爲天香賦。白蓮十首。其調爲水龍吟。賦蓴五首。其調爲摸魚兒。賦蝉十首。其調爲齊天樂。賦蠏四首。其調爲桂枝香。作者爲王沂孫。周密。王易簡。馮應瑞。唐藝孫。呂同老。李彭老。陳恕可。唐珏。趙汝鈉。李居仁。張炎。仇遠等十三人。又無名氏二人。其書諸家皆不著錄。前有朱彝尊序。稱爲常熟吳氏鈔本。休寧汪晉賢購之長興藏書家。而蔣景祁鏤版以傳云云。則康煕中始傳於世也。彝尊序又稱當日倡和之篇。必不止此。亦必有序以誌歳月。惜今皆逸云云。其說亦是。然疑或墨迹流傳。後人錄之成帙。未必當時卽編次爲集。故無序目。亦未可知也。
</p><br/></div></body></html>
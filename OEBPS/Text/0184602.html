<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部四十五 史評類存目一 議史摘要 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部四十五
<!--sf:-->史評類存目一
</font><h2>
<!--ti:-->議史摘要 四卷
</h2>
<!--ed:-->浙江吳玉墀家藏本
<p>
<!--no:-->舊本題曰新刊祖謙呂先生議史摘要。又題曰議史摘粹。一書之中。其名已自相矛盾。今檢其文。卽呂祖謙左氏博議。但增以註釋耳。然註釋亦極淺陋。惟版式頗舊。蓋元明閒麻沙書坊所僞刻也。<br/>
</p></div></body>
</html>
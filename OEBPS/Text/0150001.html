<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部二十五 地理類二 兩河淸彙 八卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部二十五
<!--sf:-->地理類二
</font><h2>
<!--ti:-->兩河淸彙 八卷
</h2>
<!--ed:-->山東巡撫採進本
<p>
<!--no:-->國朝薛鳳祚撰。鳳祚有聖學宗傳。已著錄。鳳祚雖亦從講學者游。而其學乃出鹿善繼孫奇逢。講求實用。故其算術受於西洋穆尼閣。以天文名家。國初言歴法者。推爲獨絕。梅文鼎勿菴歴算書記。所謂靑州之學也。而亦究心於地理。故能詳究兩河利病。以著是書。卷首列黃河運河兩圖。一卷至四卷爲運河修築形勢。北自昌平通州。南至浙江等處。河湖泉水諸目。皆詳載之。五卷六卷。則專記黃河職官夫役道里之數。及歴代至本朝治河成績。七卷則輯錄前明潘季馴河防辨惑。國朝崔維雅芻議或問二書。八卷則鳳祚所自著也。曰芻論。曰修守事宜。曰河防緒言。曰河防永賴。書中援據古今。於河防得失。疏證頗明。惟海運一篇。欲訪元運故道。與漕河竝行。蓋猶祖邱濬之舊■。則迂謬而遠於事情。遂爲白璧之微瑕。無是可矣。<br/>
</p></body>
</html>
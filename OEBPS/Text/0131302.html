<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十五 傳記類存目一 饒雙峯年譜 一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部十五
<!--sf:-->傳記類存目一
</font><h2>
<!--ti:-->饒雙峯年譜 一卷
</h2>
<!--ed:-->永樂大典本
<p>
<!--no:-->不著撰人名氏。雙峯。宋饒魯號也。魯自稱從黃榦李燔遊。距朱子僅再傳。當時重其淵源。多相趨附。歷主講於東湖白鹿西澗安定諸書院。故是譜所記。亦惟講學之事爲詳。案周密齊東野語。深致不滿於魯。且稱其自詭爲黃榦弟子。疑以傳疑。蓋莫能明。然亦不足深辨也。<br/>
</p></div></body>
</html>
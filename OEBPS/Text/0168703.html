<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部三十六 職官類存目 詞林典故 一卷 坿翰苑須知 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部三十六
<!--sf:-->職官類存目
</font><h2>
<!--ti:-->詞林典故 一卷
<!--st:--><font size="-1">坿</font>翰苑須知 一卷
</h2>
<!--ed:-->浙江巡撫採進本
<p>
<!--no:-->明張位撰。位有問奇集。已著錄。此乃其官翰林學士時所輯詞館通行典例。自經筵日講。以迄輿從服色。凡分三十二門。翰苑須知。則庶常館規。及俸祿錢糧數目。當時刊版置院中。入館者人給一册。然率據案牘原文。不加潤飾。往往鄙俚可笑。不足以繼翰林志翰苑羣書後也。乾隆十有二年。我皇上嘉惠詞垣徵求文獻。特命輯詞林典故一書。本末源流。粲然具備。木天佳話。榮冠古今。是編殘闕之餘。蓋不足以爲典據。今姑附存其目焉。<br/>
</p></body>
</html>
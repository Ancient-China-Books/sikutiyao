<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部三十四 別集類存目八 容菴詩集 十卷 辛卯集 一卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部三十四
<!--sf:-->別集類存目八
</font><h2>
<!--ti:-->容菴詩集 十卷
<!--ti:-->辛卯集 一卷
</h2>
<!--ed:-->浙江巡撫採進本
<p>
<!--no:-->國朝孫爽撰。爽字子度。錢塘人。集中有嘉禾哭冢宰寶摩徐公詩。寶摩徐石麒字。則爽爲國初人。所謂辛卯集者。順治八年作也。其詩刻於學古。亦刻於用意。而墓擬雕鑿之痕。俱不能化。此本不知何人所鈔。每卷或僅三四首。非出删節。節由掇拾。亦非其完本也。<br/>
</p></div></body>
</html>
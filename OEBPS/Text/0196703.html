<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->江西巡撫採進本

<div id="text"><font size="-1">
<!--fi:-->子部五
<!--sf:-->儒家類存目一
</font><h2>
<!--ti:-->明良交泰錄 十八卷
</h2><p>
<!--no:-->明尹直撰。直有名臣贊。已著錄。是編爲其致仕以後作。成於宏治十七年。而表上於正德六年。書中皆援引經史。附以論斷一卷。易三篇。書十二篇。三卷。詩五篇。春秋傳五篇。禮記二篇。孔子三篇。孟子五篇。三卷以下。則備述歷代君臣問答之語。治忽興衰之故。始自漢高。迄明孝宗。而明事當古事二之一。蓋亦范祖禹帝學。多述宋代祖宗之意。惟末卷自錄其獻納之詞。連篇累牘。雖序中引夏侯勝魏徵韓琦司馬光歐陽修楊士奇李賢爲例。然勝未嘗著書。徵事爲王方慶所集。琦特自編奏議。修與光與士奇與賢。皆自爲記載。非自附諸古名臣後。表進於朝也。明史直本傳。載孝宗薄其爲人。令致仕。宏治九年。表賀萬壽。併以太子當出閤。上承華箴。引先朝少保黃淮事。冀召對。帝卻之。此書或亦是意歟。
<!--no:--></p><br/><blockquote>案直之進退。未合儒者之道。然其言則儒家之言。列之儒家。從其書也。
</blockquote><br/></div></body></html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->子部四十二
<!--sf:-->雜家類存目九
</font><h2>
<!--ti:-->子史碎語 二十四卷
</h2><p>
<!--no:-->明胡尚洪編。尚洪字叔開。宣城人。是編成於天啓丙寓。明史藝文志著錄。然皆採摭諸書。餖飣而成。分造化人事君道臣術四門。又分子目三百八十有三。煩碎冗雜。無復條理。三墳天錄閣外史心書之類。皆僞妄顯然者。亦皆採錄。至如割裂郭象莊子註。謂之郭子。亦自我作古。前此未聞也。
</p><br/></div></body></html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部二 儒家類二 明本釋 三卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部二
<!--sf:-->儒家類二
</font><h2>
<!--ti:-->明本釋 三卷
</h2>
<!--ed:-->永樂大典本
<p>
<!--no:-->宋劉荀撰。荀東平人。尚書左僕射擊之孫。書中所稱先文肅公。卽謂摯也。孝宗時嘗知盱眙軍。其事蹟則不可考矣。是書乃其講學之語。大旨謂致力當求其本。因擧其切要者二十三條。各爲標目。而著論以發明之。論所不盡者又自爲之註。中多稱引元祐諸人。程門諸子。及同時胡宏張九成朱子之言。持論頗醇正。其文率詳明愷切。務達其意而止。北宋諸名臣之言行出處。亦附註焉。蓋黨籍子孫。尊其先世之舊聞也。宋史藝文志。晁公武讀書志。皆不載。陳振孫書錄解題。馬端臨經籍考。但載荀所撰建炎德安守禦錄。而是書亦略焉。惟明文淵閣書目。國史經籍志有之。蓋其書在宋不甚顯。至元明閒始行於世也。楊士奇集竑。皆作明本二卷。劉荀撰。然永樂大典所載。實皆題曰明本釋。疑其書原名明本。或後人因其註而增題釋字歟。<br/>
</p></body>
</html>
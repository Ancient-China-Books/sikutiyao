<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十 雜史類存目三 東林始末 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部十
<!--sf:-->雜史類存目三
</font><h2>
<!--ti:-->東林始末 一卷
</h2>
<!--ed:-->編修程晉芳家藏本
<p>
<!--no:-->明蔣平階撰。平階字大鴻。華亭人。是書述東林門戶始末。始於萬歷二十一年吏部稽勳司員外郞虞淳熙兵部職方司郞中楊于廷之中京察。終於崇禎十六年大學士周延儒之賜死。惟敍朋黨攻擊之事。故於梃擊紅丸移宮之爭。客魏之禍。與遼東經撫之搆。均不敍述。蓋意在齊楚浙三黨勝負之閒。餘非所詳。然諸案正諸人之假以攻擊者。旣以楚案著沈郭搆釁之由。而不及諸案。則遺漏孔多。中如記顧憲成之援李三才。徐石麒之譽吳昌時。一著其受欺之由。一著其畏禍之故。頗無隱諱。而延儒通曹化淳以復相。由張溥之力。乃歸其事於丹陽監生賀順。及應城之侯氏。未免曲筆。至吳昌時之改吏部。由交通周延儒。乃歸其事於鄭三俊。與延儒若無預者。尤非事實矣。<br/>
</p></body>
</html>
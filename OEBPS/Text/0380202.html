<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十八 別集類存目二 思元集 十六卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部二十八
<!--sf:-->別集類存目二
</font><h2>
<!--ti:-->思元集 十六卷
</h2>
<!--ed:-->浙江汪啓淑家藏本
<p>
<!--no:-->明桑悅撰。悅有桑子庸言。已著錄。是編賦一卷。文八卷。詩六卷。詩餘一卷。附刻一卷。則悅之志傳也。史稱悅爲人怪妄。敢爲大言以欺人。朱彝尊靜志居詩話。稱悅在長沙。著庸言自詡。窮究天人之際。非儒者所知。又自稱其詩根於太極。則史所云怪妄不虛也。所作兩都賦。有名於時。然去班固張衡。實不可道里計。而誇誕如是。淺之乎其爲人矣。<br/>
</p></body>
</html>
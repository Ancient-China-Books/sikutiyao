<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->兩淮馬裕家藏本

<div id="text"><font size="-1">
<!--fi:-->集部二十
<!--sf:-->別集類二十
</font><h2>
<!--ti:-->淸容居士集 五十卷
</h2><p>
<!--no:-->元袁桷撰。桷有延桷撰。桷有延祐四明志。已著錄。其集據蘇天爵行狀。及元史本傳。俱稱五十卷。此本卷數相符。蓋猶舊本也。桷少從戴表元王應麟舒岳祥諸遺老游。學問淵源。具有所自。其在朝踐歷淸華。再入集賢。八登翰苑。凡朝廷制册勛臣碑版。多出其手。故其文章博碩偉麗。有盛世之音。光練習掌故。長於考據。集中如南郊十議。明堂郊天異制議。祭天無閒歲議。郊不當立從祀議。郊非辛日議。諸篇皆成宗初所上。其援引經訓。元元本本。非空談聚訟者所能。當時以其精博。竝採用之。其詩格俊邁高華。造語亦多工鍊。卓然能自成一家。蓋桷本舊家文獻之遺。又當大德延祐閒。爲元治極盛之際。故其著作宏富。氣象光昌。蔚爲承平雅頌之聲。文采風流。遂爲虞楊范揭等先路之導。其承前啓後。稱一代文章之鉅公。良無愧矣。
</p><br/></div></body></html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部三十二 地理類存目五 雁山志 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部三十二
<!--sf:-->地理類存目五
</font><h2>
<!--ti:-->雁山志 四卷
</h2>
<!--ed:-->浙江汪啓淑家藏本
<p>
<!--no:-->明朱諫撰。諫號蕩南。樂淸人。宏治丙辰進士。官至吉安府知府。雁蕩山在温州府。跨樂淸平陽二縣。於古無稱。自宋太平興國中。始有僧居之。奇秀甲於浙東。明初僧永昇者。始輯爲雁山集一卷。編次無法。嘉靖己亥。諫因舊本搜討。增爲四卷。列三十二門。樂淸知縣徽州潘潢序之。萬歷辛巳。知州南昌胡汝寧。復爲翻雕。而以續得詩文冠於卷前。殊爲猥雜。<br/>
</p></div></body>
</html>
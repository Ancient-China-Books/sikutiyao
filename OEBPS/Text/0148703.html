<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部二十四 地理類一 貴州通志 四十六卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部二十四
<!--sf:-->地理類一
</font><h2>
<!--ti:-->貴州通志 四十六卷
</h2>
<!--ed:-->通行本
<p>
<!--no:-->國朝大學士鄂爾泰等監修。其書與雲南通志同時纂次。司其事者。亦姚州知州靖道謨。繼之者則仁懷知縣杜恮也。其視各省通志。成書最後。至乾隆六年。刊刻始竣。總督管巡撫事張廣泗。奉表上之。貴州僻在西南。苗蠻雜處。明代始建都指揮司。後改布政司。分立郡縣。與各行省竝稱。而自唐宋以前。不過羈縻弗絕。尚未能盡闢狉榛。故古來紀載寥寥。最爲荒略。明趙瓚始創修新志。其後謝東山郭子章。及本朝衞旣齊等。遞事增修。漸有輪廓。終以文獻難徵。不免闕漏。惟田雯之黔書。筆力頗稱奇偉。而意在修飾文采。於事實亦未臚具。此書綜諸家著述。彙成一編。雖未能淹貫古今。然在黔省輿記之中。則詳於舊本遠矣。<br/>
</p></div></body>
</html>
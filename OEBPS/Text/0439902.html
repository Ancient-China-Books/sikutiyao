<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部五十 詩文評類存目 木天禁語 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部五十
<!--sf:-->詩文評類存目
</font><h2>
<!--ti:-->木天禁語 一卷
</h2>
<!--ed:-->兩江總督採進本
<p>
<!--no:-->舊本題元范德機撰。德機范梈字也。梈有詩集。已著錄。是編開卷標內篇二字。然別無外篇。不知何故獨名爲內。其體例叢脞宂雜。殆難枚擧。其大綱以篇法。句法。字法。氣象。家數。音節。謂之六關。毎關又系子目。各引唐人一詩以實之。其七言律詩一條。稱唐人李淑有詩苑一書。今世罕傳。所述篇法。止有六格。今廣爲十三格。考晁公武讀書志。詩苑類格三卷。李淑撰。寶元三年。豫王出閣。淑爲皇子傅。因簒成此書上之。然則淑爲宋仁宗時人。安得稱唐。明華陽王宣墡作詩心珠會。全引此條。亦作唐字。知原本實誤以爲唐人。非刊本有誤。其荒陋已可想見。又云十三格猶六十四卦之動。不出八卦。八卦之生。不離奇偶。可謂神矣。目曰屠龍絕藝。此法一洩。大道顯然云云。殆類道經授法之語。蓋與楊載詩法家數。出一手僞撰。考二書所論。多見趙撝謙學笵中。知庸妄書賈。剽取學笵爲之耳。<br/>
</p></body>
</html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四十二 總集類四 北齊文紀 三卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部四十二
<!--sf:-->總集類四
</font><h2>
<!--ti:-->北齊文紀 三卷
</h2>
<!--ed:-->浙江巡撫採進本
<p>
<!--no:-->明梅鼎祚編。北齊著作。邢魏居首。其餘零篇短札。取備卷帙而已。所採自正史以來。不過文苑英華藝文類聚通鑑諸書。葢流傳本少。蒐輯爲難。非其網羅之未備也。其首列高歡高澄。亦同西晉之編。濫登三祖。他如侯景報高澄書。史明言王偉。文宣卽位告天文。史明言魏收。天保元年大赦詔。藝文類聚明言邢邵。而不歸操筆之人。竟冒署其所代。核以事實。亦未睹其安。又顏氏家訓。各自爲書。史志相沿著錄。蓋使全文載入。已於體例有乖。乃僅錄其敍致一篇。而一篇之中又僅錄其首四五行。豈非以篇頁無多。忽而不檢。致是疎漏歟。考崇禎戊寅周鑣序。鼎祚所輯文紀。自東晉以下。皆鼎祚沒後所刻。蓋中多草剏之稾。其後人未盡是正。因而刊之。亦非盡鼎祚之失也。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->江西巡撫採進本

<div id="text"><font size="-1">
<!--fi:-->子部四十七
<!--sf:-->類書類存目一
</font><h2>
<!--ti:-->文安策略 十卷
</h2><p>
<!--no:-->明劉定之撰。定之有易經圖釋。已著錄。是書乃所擬場屋對策之作。分經書子史吏戶禮兵刑工。各爲一科。周榮作定之年譜。記此書成於宣德九年甲寅。時定之止二十六歲。尚未登第。蓋其揣摩程試之具。後正德癸酉刊所作呆齋集時。已編入集中。此其別行之本也。
</p><br/></div></body></html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部三 易類三 古周易 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部三
<!--sf:-->易類三
</font><h2>
<!--ti:-->古周易 一卷
</h2>
<!--ed:-->兩江總督採進本
<p>
<!--no:-->宋呂祖謙編。祖謙字伯恭。金華人。隆興元年進士。復中博學宏詞科。官至直祕閣著作郎。國史院編修。事迹具宋史儒林傳。古易上下經及十翼。本十二篇。自費直鄭元以至王弼。遞有移掇。孔穎達因弼本作正義。行於唐代。古易遂不復存。宋呂大防始考驗舊文。作周易古經二卷。晁說之作錄古周易八卷。薛季宣作古文周易十二卷。程迥作古周易考一卷。李燾作周易古經八篇。吳仁傑作古周易十二卷。大致互相出入。祖謙此書。與仁傑書最晩出。而較仁傑爲有據。凡分上經下經彖上傳彖下傳象上傳象下傳繫辭上傳繫辭下傳文言傳說卦傳序卦傳雜卦傳爲十二篇。宋志作一卷。書錄解題作十二卷。蓋以一篇爲一卷。其實一也。朱子嘗爲之跋。後作本義。卽用此本。其書與呂大防書相同。而不言本之大防。尢袤與吳仁傑書嘗論之。然祖謙非竊據人書者。税與權校正周易古經序。謂偶未見大防本。殆得其實矣。書錄解題又載音訓二卷。乃祖謙門人王莘叟所筆受。又稱朱子嘗刻是書於臨漳會稽。益以程氏是正文字及晁氏說。此本皆無之。殆傳寫者遺之歟。<br/>
</p></body>
</html>
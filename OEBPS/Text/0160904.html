<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部三十二 地理類存目五 金山雜志 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->史部三十二
<!--sf:-->地理類存目五
</font><h2>
<!--ti:-->金山雜志 一卷
</h2>
<!--ed:-->浙江汪汝淑家藏本
<p>
<!--no:-->明楊循吉撰。循吉有蘇州府纂修識略。已著錄。金山在吳縣西三十里。循吉少時。嘗讀書其中。歸田後。因爲之志。分八篇。一山勢。二品石。三泉。四山居。五游觀。六草木。七飲食。八勝事。每篇各有論讚。<br/>
</p></div></body>
</html>
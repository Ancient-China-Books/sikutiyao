<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江巡撫採進本

<div id="text"><font size="-1">
<!--fi:-->史部三十四
<!--sf:-->地理類存目七
</font><h2>
<!--ti:-->連陽八排風土記 八卷
</h2><p>
<!--no:-->國朝李來章撰。來章號禮山。本名灼然。以字行。襄城人。康熙乙卯擧人。官連山縣知縣。是書卽其康熙戊子。在連山時所作。八排者猺獠所居。以竹木爲砦柵。謂之排也。凡分圖繪形勢風俗言語剿撫建置約束向化八門。門爲一卷。其目尚有第九卷。題曰雜述上下。然有錄無書。豈爲之而未成歟。中多自敍政績。其向化一門。紀所判斷之案。各爲標目。殆似傳奇。尤非體例。
</p><br/></div></body></html>
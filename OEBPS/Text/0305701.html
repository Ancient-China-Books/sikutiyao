<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部五十六 道家類 易外別傳 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->子部五十六
<!--sf:-->道家類
</font><h2>
<!--ti:-->易外別傳 一卷
</h2>
<!--ed:-->浙江吳玉墀家藏本
<p>
<!--no:-->宋俞琬撰。其書以邵子先天圖。闡明丹家之旨。考先天圖傳自陳搏。南宋以來。無不推爲伏羲之祕文。卦爻之本義。袁樞林栗。雖據理以攻之。然不能抉其假借之根。口衆我寡。無以相勝也。迨元延祐閒。天台陳應潤始指爲參同契爐火之說。其言確有根據。然宗河洛者深諱之。巧辨萬端。轇轕彌甚。惟琬作此書。絕無文飾。其後序有曰名之曰易外別傳。蓋謂丹家之說。雖出於易。不過依仿而託之者。非易之本義也。可謂是非皎然。不肎自誣其心者矣。後序稱是書附周易集說後。其子仲温跋。亦云易外別傳一卷。先君子之所著。而附於周易集說後者。今通志堂所刊集說。納喇性德序中。雖稱易圖纂要一卷。易外別傳一卷附焉。而印本實無此卷。豈初鋟於木。後覺其不類而删之耶。白雲霽道藏目錄。以此書與易圖通變易筮通變。同載於太元部若字號中。竝題曰雷思齊撰。考揭傒斯爲思齊作。序稱所著有老子本義。莊子旨義。和陶詩。吳全節序。又稱其別有文集。而均不及此書。殆雲霽以三書同函而誤歟。<br/>
<!--no:--></p><blockquote>案此書純爲道家之說。自序中已明言之。舊雖附於周易集說之後。今移置於道家。蓋一家之書。可以不分品目。自相繫屬。若區別門類。則宗旨各殊。不容以黃老之談。參羲文之笈矣。<br/>
</blockquote>
</body>
</html>
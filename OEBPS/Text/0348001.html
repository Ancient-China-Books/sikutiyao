<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部十九 別集類十九 松鄉文集 十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部十九
<!--sf:-->別集類十九
</font><h2>
<!--ti:-->松鄉文集 十卷
</h2>
<!--ed:-->兩淮馬裕家藏本
<p>
<!--no:-->元任士林撰。士林字叔實。號松鄉。奉化人。以郝天挺薦。授安定書院山長。是集所錄碑誌居多。大抵刻意摹韓愈。而其力不足以及愈。故句格往往拗澁。乃流爲劉蛻孫樵之體。又閒雜偶句。爲例不純。其自然道士傳。正一先生傳。壽光先生傳諸篇。襲毛穎傅而爲之。亦頗嫌窠臼。然南宋季年。文章凋敝。道學一派。以宂沓爲詳明。江湖一派。以纎佻爲雅雋。先民舊法。幾於蕩析無遺。士林承極壞之後。毅然欲追步於唐人。雖明而未融。要亦用振衰起廢之功。所宜過而存之者也。趙孟頫嘗見其蘭芎山寺碑文。深相傾挹。後士林卒。孟頫爲誌其墓。杜本亦稱其謝翱傳胡烈婦傳。能使秉彝好德之心。千載著明。固非曲相假借矣。<br/>
</p></body>
</html>
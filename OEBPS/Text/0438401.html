<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四十九 詩文評類二 唐音癸籤 三十三卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部四十九
<!--sf:-->詩文評類二
</font><h2>
<!--ti:-->唐音癸籤 三十三卷
</h2>
<!--ed:-->江蘇巡撫採進本
<p>
<!--no:-->明胡震亨撰。震亨有海鹽縣圖經。已著錄。所撰唐音統籤。凡十集。此其第十集也。九集皆錄唐詩。此集則錄唐詩話。舊無刊版。至國朝康煕戊戌。江寧書肆。乃得鈔本刻行。爲目有七。一曰體裁。凡一卷。論詩體。二曰法微。凡三卷。分二十四子目。自格律以及字句聲調。無不備論。三曰評彙。凡七卷。集諸家之評論。四曰樂通。凡四卷。論樂府。五曰詁箋。凡九卷。訓釋名物典故。六曰談叢。凡五卷。採擷逸事。七曰集錄。凡三卷。首錄唐集卷數。次唐選各總集。次金石墨蹟。震亨蒐括唐詩。用力最劇。九籤之中。惟戊籤有刻。而所錄不出御定全唐詩之外。亦不甚行。獨詩話採擷大備。爲全唐詩所未收。雖多錄明人議論。未可盡爲定評。而三百年之源流正變。犂然可按。實於談藝有裨。特錄存之。庶不沒其蒐輯之勤焉。<br/>
</p></body>
</html>
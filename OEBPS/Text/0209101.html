<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部十三 醫家類一 銀海精微 二卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部十三
<!--sf:-->醫家類一
</font><h2>
<!--ti:-->銀海精微 二卷
</h2>
<!--ed:-->內府藏本
<p>
<!--no:-->舊本題唐孫思邈撰。唐宋藝文志。皆不著錄。思邈本傳。亦不言有是書。其曰銀海者。蓋取目爲銀海之義。考蘇軾雪詩。有凍合玉樓寒起粟。光搖銀海眩生花句。瀛奎律髓。引王安石之說。謂道書以肩爲玉樓。目爲銀海。銀海爲目。僅見於此。然迄今無人能舉安石所引出何道書者。則安石以前。絕無此說。其爲宋以後書。明矣。前有齊一經序。稱管河北道時。得於同僚李氏。亦不著時代年月。莫知何許人也。其辨析諸證。頗爲明晰。其法補瀉兼施。寒温互用。亦無偏主一格之弊。方技之家。率多依託。但求其術之可用。無庸核其書之必眞。本草稱神農。素問言黃帝。固不能一一確也。此書療目之方。較爲可取。則亦就書論書而已。<br/>
</p></div></body>
</html>
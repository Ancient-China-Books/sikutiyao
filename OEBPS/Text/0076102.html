<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->衍聖公孔昭煥家藏本

<div id="text"><font size="-1">
<!--fi:-->經部三十七
<!--sf:-->四書類存目
</font><h2>
<!--ti:-->中庸管窺 一卷
</h2><p>
<!--no:-->明廖紀撰。是書不用朱子章句。亦不從鄭元舊註。分中庸爲二十五段。與章句同者十四段。其異者。以中庸其至矣乎以下二章爲第三段。道其不行矣夫二章爲第四段。人皆曰予知二章爲第五段。天下國家可均也三章爲第六段。道不遠人至亦勿施於人爲第八段。君子之道四一節爲第九段。武王周公至孝之至也爲第十五段。郊社之禮一節爲第十六段。哀公問政合自誠明二章爲第十七段。大哉聖人之道至王天下三章爲第二十三段。仲尼祖述堯舜至唯天下至誠三章爲第二十四段。其中如以道其不行一節。與舜其大知一節。合爲一段。殊爲牽強。謂君子之道一節。與上文不相蒙。以郊社之禮一節。承上起下。亦未能深思文意。特自抒其一人之見而已。後附性學心學二篇。亦無甚精微之論。
</p><br/></div></body></html>
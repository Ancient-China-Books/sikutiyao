<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江范懋柱家天一閣藏本

<div id="text"><font size="-1">
<!--fi:-->經部十三
<!--sf:-->書類存目一
</font><h2>
<!--ti:-->尚書直指 六卷
</h2><p>
<!--no:-->不著撰人名氏。朱彝尊輕義考。曰是書徐文肅爲東宮講官時所進。未曾刊行。亦未署各。其後中璫錢能。從宮中攜出。遂鏤版於時。錢溥劉宣序之。童軒跋之。皆不知爲文肅所著。予從曹侍郎溶家見之。因爲標出云云。則此書仍徐善述撰也。膳述字好古。天台人。以薦授桂陽州學正。仁宗爲太子時。簡爲左春坊左司直郎。陞左贊善。時宮僚多被罪。善述亦坐累死。洪熙初贈太子少保。諡文肅。事蹟附見明史鄒濟傳。其書檃括蔡傳大義。已漸類後來講章。於蔡傳得失。未嘗糾定。又所纂之注。亦時有時無。如禹貢注震澤而不注三江。注王屋而不注太行恆山。顧命注大訓而不注赤刀琬炎之類。不應罣漏至此。意剞劂之時。竝注脱去。能本內官。姑借用書瞰名。未嘗一爲校正歟。
</p><br/></div></body></html>
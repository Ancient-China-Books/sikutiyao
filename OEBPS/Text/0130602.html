<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 史部十五 傳記類存目一 至聖編年世紀 二十四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->史部十五
<!--sf:-->傳記類存目一
</font><h2>
<!--ti:-->至聖編年世紀 二十四卷
</h2>
<!--ed:-->江蘇巡撫採進本
<p>
<!--no:-->國朝李灼黃晟同編。灼字松亭。嘉定人。晟字曉峯。歙縣人。是書成於乾隆辛未。一卷至十六卷爲至聖年譜。十七卷至二十四卷爲歷代至國朝尊崇之典。冠以灼所作孔子生日說。孔門出妻辨。增祀孔璇論。三篇。其生日說謂公羊穀梁二傳。與史記所記差一年。公穀記其懷姙之年。司馬遷記其誕生之年。殊爲穿鑿。自古及今。未聞以懷姙之年。筆之於書者也。至孔門出妻。謂之記載舛誤則可。必謂庶氏之母爲庶子之母。子思嫡長。安得謂之庶子乎。書中辯野合之說。病亦同此。周道衰微。百氏橫議。造作言語以誣聖者。不可殫陳。史遷妄採。張華誤述。不過斷以一語。斥諸名教之外耳。乃附會其詞。以爲禱於尼山。野宿懷孕。故曰野合。是又愈鑿而愈舛矣。<br/>
</p></body>
</html>
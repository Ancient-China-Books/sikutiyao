<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 子部八 儒家類存目四 敬義錄 一卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->子部八
<!--sf:-->儒家類存目四
</font><h2>
<!--ti:-->敬義錄 一卷
</h2>
<!--ed:-->浙江巡撫採進本
<p>
<!--no:-->國朝黃文澍撰。亦石畦集中之一也。大旨述程朱之緒言。駁陸王之高論。無所發明。亦無所乖刺。惟其中一條云。莊子尚有見地。荀子則茫然無所見。止識得一個學字。乃轉似金谿姚江所說。與全書南轅北轍。則不解其何故也。<br/>
</p></div></body>
</html>
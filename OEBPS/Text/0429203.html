<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部四十六 總集類存目三 順則集 八卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部四十六
<!--sf:-->總集類存目三
</font><h2>
<!--ti:-->順則集 八卷
</h2>
<!--ed:-->編修勵守謙家藏本
<p>
<!--no:-->明程文潞編。文潞字希古。歙縣人。是編成於萬歷壬午輯程氏先世遺詩。自後唐程炳。迄明程百教。凡百有四人。但分時代。而皆不詳其仕履。蓋以別有譜牒在也。其稱順則者。以世業耕鑿。取順帝之則意爾。<br/>
</p></div></body>
</html>
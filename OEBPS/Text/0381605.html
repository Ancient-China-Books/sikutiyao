<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十九 別集類存目三 吳文端集 四十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部二十九
<!--sf:-->別集類存目三
</font><h2>
<!--ti:-->吳文端集 四十卷
</h2>
<!--ed:-->安徽巡撫採進本
<p>
<!--no:-->明吳一鵬撰。一鵬字南夫。號白樓。長洲人。宏治癸丑進士。官至南京吏部尚書。諡文端。事蹟具明史本傳。一鵬力爭大禮。抗張璁桂萼之鋒。頗著風節。而不以文章名。是集前有徐階序。稱其子純叔所編。而不著其名。朱彝尊靜志居詩話。謂一鵬名位。與守溪王鏊鼎峙。吳中詩品。亦在伯仲閒。然鏊不以詩名。卽一鵬之詩可知也。<br/>
</p></div></body>
</html>
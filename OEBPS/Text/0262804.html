<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->兩江總督採進本

<div id="text"><font size="-1">
<!--fi:-->子部三十五
<!--sf:-->雜家類存目二
</font><h2>
<!--ti:-->畸人十篇 二卷
<!--st:-->西琴曲意 一卷
</h2><font size="-1">坿</font><p>
<!--no:-->明利瑪竇撰。是書成於萬曆戊申。凡十篇。皆設爲問答以申彼教之說。一謂人壽旣過誤猶爲有。二謂人於令世惟僑寓耳。三謂常念死候利行爲詳。四謂常念死候備死後審。五謂君子希言而欲無言。六謂齋素正旨非由戒殺。七謂自省自責無爲怨尤。八謂善惡之報在身之後。九謂妄詢未來自速身凶。十謂富而貪吝苦於貧窶。其言宏肆博辨。頗足動聽。大抵綴釋氏生死無常罪福不爽之說。而不取取其輪迴戒殺不取之說。以附會於儒理。使人猝不可攻。較所作天主實義。純涉支離荒誕者。立說較巧。以佛書比之。天主實義。猶其禮懺。此則猶其談禪也。未附西琴曲義八章。乃萬曆庚子利瑪竇覲京師所獻。皆譯以華言。言非其本旨。惟曲意僅存。以其旨與十輪相發明。故附錄書末焉。
</p><br/></div></body></html>
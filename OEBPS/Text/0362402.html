<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十三 別集類二十三 古穰集 三十卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部二十三
<!--sf:-->別集類二十三
</font><h2>
<!--ti:-->古穰集 三十卷
</h2>
<!--ed:-->兩江總督探進本
<p>
<!--no:-->明李賢撰。賢有天順日錄。已著錄。賢爲英宗所倚任。自三楊以來。得君未有其比。雖亦頗有所輔助。然抑葉盛排岳正擯張寧不救羅倫諸事。頗爲史所譏議。其相業蓋在醇疵之閒。文章非所注意。談藝者亦復罕稱。然其時去明初未遠。流風餘韻。尚有典型。故詩文亦皆質實嫻雅。無矯揉造作之習。此集爲其壻程敏政所編。凡奏疏二卷。書一卷。記二卷。序三卷。說題跋一卷。神道碑四卷。墓碑碣一卷。墓表二卷。墓誌二卷。行狀傳一卷。祭文銘箴贊賦哀辭一卷。古今詩體二卷。和陶詩二卷。天順日錄三卷。雜錄奏疏雜文三卷。中多記載時事。亦有足備史乘參核者。未可棄也。其天順日錄有本別行。茲以原本編入集中。仍竝錄之焉。<br/>
</p></body>
</html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江范懋柱家天一閣藏本

<div id="text"><font size="-1">
<!--fi:-->史部三十三
<!--sf:-->地理類存目六
</font><h2>
<!--ti:-->石鼓書院志 四卷
</h2><p>
<!--no:-->明周詔撰。案是時有二周詔。一爲延津人。嘉靖庚戌進士。見太學題名碑。一卽此周詔。號臺山。富順人。嘉靖癸巳。官衡州府知府。石鼓書院在衡州府治北石鼓山。宋景祐閒。允集賢校理劉沆之請。賜額置田。與睢陽嶽麓白鹿。號爲四大書院。講學家喜稱道之。詔官於衡州。因剿取舊志。稍增損以爲此編。首地理。次室宇。次人物。次祠翰。而附錄文移於末。潦草漏略。殊無義例。蓋書帕本也。
</p><br/></div></body></html>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 經部二十五 禮類存目三 昏禮通考 二十四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->經部二十五
<!--sf:-->禮類存目三
</font><h2>
<!--ti:-->昏禮通考 二十四卷
</h2>
<!--ed:-->浙江巡撫採進本
<p>
<!--no:-->國朝曹庭棟撰。庭棟有易準。已著錄。是編詳考昏禮。冠以大淸會典。大淸律例。不入卷數。尊功令也。其下乃博考故實。以類編次。然核要體例。多有未合。夫通有二義。一則自天子達於庶人。通乎上下者也。一則自先王以迄後世。通乎古今者也。旣考昏禮。則當以貴賤各爲門目。知等威之所別。古今各著沿革。知異同之所自。復各考核典文。釐爲子目。以理其緒。而後以變禮。（如曾子問所謂親迎遭喪之類。）俗禮。（如陰陽拘忌。及催妝撒果之類。）非禮。（如元史所禁割襟指腹之類。）別彙於後。以備其全。庶乎源委秩然。足資考證。庭棟此書。採摭雖富。而端緒糅雜。所分子目。不古不今。第十四卷。至以妝資爲一門。此於古居何禮也。媒氏一門。載索紞占冰下人語。韋固見老人月下檢書。是直類書。非通禮矣。<br/>
</p></body>
</html>
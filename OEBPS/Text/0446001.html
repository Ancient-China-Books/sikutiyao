<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部五十二 詞曲類二 類編草堂詩餘 四卷</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>
<font size="-1">
<!--fi:-->集部五十二
<!--sf:-->詞曲類二
</font><h2>
<!--ti:-->類編草堂詩餘 四卷
</h2>
<!--ed:-->通行本
<p>
<!--no:-->不著編輯者名氏。舊傳南宋人所編。考王楙野客叢書。作於慶元閒。已引草堂詩餘張仲宗滿江紅詞。證蝶粉蜂黃之語。則此書在慶元以前矣。詞家小令中調長調之分。自此書始。後來詞譜。依其字數以爲定式。未免稍拘。故爲萬樹詞律所譏。然塡詞家終不廢其名。則亦倚聲之格律也。朱彝尊作詞綜。稱草堂選詞。可謂無目。其詬之甚至。今觀所錄。雖未免雜而不純。不及花閒諸集之精善。然利鈍互陳。瑕瑜不掩。名章俊句。亦錯出其閒。一槩詆排。亦未爲公論。此本爲明杭州顧從敬所刊。前有嘉靖庚戌何良俊序。稱爲從敬家藏宋刻。較世所行本。多七十餘調。其刻在汲古閣本之前。又諸詞之後。多附以當時詞話。汲古閣本皆無之。考所引黃昇花菴詞選。周密絕妙好詞。均在宋末。知爲後來所附入。非其原本。然採摭尚不猥濫。亦頗足以資考證。故仍竝存焉。<br/>
</p></body>
</html>
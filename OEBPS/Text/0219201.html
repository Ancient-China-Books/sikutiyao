<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>四庫提要</title>
<meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body>

<!--ed:-->浙江汪啓淑家藏本

<div id="text"><font size="-1">
<!--fi:-->子部十六
<!--sf:-->天文算法類一
</font><h2>
<!--ti:-->天步眞原 一卷
</h2><p>
<!--no:-->國朝薛鳳祚所譯西洋穆尼閣法也。鳳祚有聖學心傳。已著錄。順治中穆尼閣寄寓江寧。喜與人談算術。而不招人入耶穌會。在彼教中號爲篤實君子。鳳祚初從魏文魁游。主持舊法。後見穆尼閣。始改從西學。盡傳其術。因譯其所說爲此書。其法專推日月交食。中閒繪弧三角圖三。一則有北極出地有日。距赤道有時刻。而求高弧。一則有日距天頂有正午黃道。有黃道與子午圈相交之角。而求黃道高弧交角。一則有黃道高弧交角有高下差。而求東西南北二差。末繪日食食分一圖。鳳祚譯是書時。新法初行。又中西文字。輾轉相通。故詞旨未能盡暢。梅文鼎嘗訂證其書。稱其法與崇禎新法歷書。有同有異。其似異而同者。布算之圖。對數之表。與歷書迥別。然得數無二。惟黃道春分二差。則根數大異。非測候無以斷其是非。然其書在未修數理精蘊之前。錄而存之。猶可以見步天之術。由疎入密之漸也。
</p><br/></div></body></html>
<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<meta content="text/html; charset=utf-8" http-equiv="Content-Type"/>
<title>四庫提要 集部二十七 別集類存目一 杜詩通 十六卷 本義 四卷</title>
<meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/></head>
<body><div id="text">
<font size="-1">
<!--fi:-->集部二十七
<!--sf:-->別集類存目一
</font><h2>
<!--ti:-->杜詩通 十六卷
<!--ti:-->本義 四卷
</h2>
<!--ed:-->安徽巡進採進本
<p>
<!--no:-->明張綖註。綖字世文。千頃堂書目作字世昌。疑傳寫誤也。高郵人。正德癸酉舉人。官至光州知州。是編因淸江范德機批點杜詩三百十一篇。每首先明訓詁名物。後詮作意。頗能去詩家鉤棘穿鑿之說。而其失又在於淺近。本義四卷。皆釋七言律詩。大抵順文演意。均不能窺杜之藩籬也。<br/>
</p></div></body>
</html>